<?xml version="1.0" encoding="utf8"?>
<?xmlmodel href="http://www.teic.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xmlmodel href="http://www.teic.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="HU16350" xml:lang="hu" xmlns="http://www.teic.org/ns/1.0" xmlns:ns1="http://distantreading.net/eltec/ns">
   <teiHeader>
      <fileDesc>
         <titleStmt>
            <title>Háromkirályok</title>
            <author>
               <persName>
                  <surname>Zsoldos</surname>
                  <forename>László</forename>
               </persName>
               <date from="1874" to="1926">18741926</date>
               <idno type="VIAF">121491092</idno>
            </author>
            <respStmt>
               <resp>ELTeC conversion</resp>
               <name>
                  Palkó Gábor
                  <ref target="https://viaf.org/viaf/70701164"/>
               </name>
               <name>Fellegi Zsófia</name>
               <name>Bajzát Tímea Borbála</name>
            </respStmt>
         </titleStmt>
         <extent>
            <measure unit="words">75444</measure>
            <measure unit="pages">187</measure>
            <measure unit="vols">1</measure>
         </extent>
         <publicationStmt>
            <p>Published as part of ELTeC and ELTE Novel Corpus</p>
         </publicationStmt>
         <sourceDesc>
            <bibl type="digitalSource">
               <title>Háromkirályok</title>
               <date>20161216</date>
               <publisher>Magyar Elektronikus Könyvtárért Egyesület</publisher>
               <ref target="https://www.mek.oszk.hu/16300/16350/"/>
               <respStmt>
                  <resp>Original Electronic Edition</resp>
                  <name>Vidiné Réfi Erzsébet</name>
                  <name>Szabó Andrea</name>
                  <name>Varjú Mária</name>
                  <name>Mészáros Attila</name>
               </respStmt>
            </bibl>
            <bibl type="printSource">
               <title>Háromkirályok</title>
               <author>Zsoldos László</author>
               <pubPlace>Kertész</pubPlace>
               <publisher>Budapest</publisher>
               <date>1912</date>
               <ref target="https://www.mek.oszk.hu/16300/16350/"/>
            </bibl>
            <bibl type="firstEdition">
               <title>Háromkirályok</title>
               <author>Zsoldos László</author>
               <date>1912</date>
            </bibl>
         </sourceDesc>
      </fileDesc>
      <encodingDesc n="eltec0">
         <p/>
      </encodingDesc>
      <profileDesc>
         <langUsage>
            <language ident="hu">Hungarian</language>
         </langUsage>
      </profileDesc>
      <xenoData>
         <ns1:eltec>
            <ns1:authorGender key="M"/>
            <ns1:size key="medium"/>
            <ns1:canonicity key="low"/>
            <ns1:timeSlot key="T4"/>
         </ns1:eltec>
      </xenoData>
      <revisionDesc>
         <change when="20250201"/>
      </revisionDesc>
   </teiHeader>
   <text>
      <body>
         
         <div type="chapter"> 
            <head>I. FEJEZET.</head>
            <p>Tera, az ifjabbik, s valljuk meg mindjárt, nem annyira szép, mint inkább csak bájos
               Rahóthylány  mert Guszta, a nénje, igazi, vöröshaju szépség volt  topogva hozta be
               a párolgó szárazbablevest, s a lótuszvirágos, de, fájdalom, már csorba, sőt
               sárgarézzel is körüldrótozott tálat, (a melyről az ördöngős Guszta kesernyés
               csipkelődzéssel szokta mondani az anyjának: „Mama, mama, ez a rézbutor kezdete!”)
               kifeszitett karral tette le két fülénél fogvást a fehér asztalteritőre, miközben
               kissé hátrakapta az őzszemü fejét, hogy hamvas arcába ne csapjon a gőz.</p>
            <p> Első fogás! Huh! beh forró!  s ugy kihuzta ezt az utolsó szótagot, mintha
               gummiból volna; vagy legalább is, mint a hogy az anyja lilaszin füzőjének a zsinórját
               szokta meghuzni, mikor a pénzügyi tanácsos névestéjére, valamint havonta egyszer
               szinházba öltözködnek, s a termetes asszonyság felfujt béka gyanánt állván a még
               mindig nem eléggé szoros füzőben a lábastükör előtt, elfuladó hangon lihegi hátra
               neki:</p>
            <p> Huzd még egy csöppet, Tera! Huzd! (Igaz is: „ki tudja, meddig huzhatod”.)</p>
            <p>A levesestál megjelenése körülbelül olyan várakozó, mondhatnám ünnepies mozgást
               idézett elő a segédhivatali igazgató kicsiny, de jóétvágyu családjában, mint mikor a
               szinpadon szétlebben a függöny: itt is ösztönszerüleg mindenki beljebb csuszott
               picit a székén, s kiváncsian nyujtotta előre a nyakát, hogy mentül közelebbről
               élvezhesse a lótuszvirágos, dicső jelenést.</p>
            <p>Mert vane dicsőbb dolog a szárazbablevesnél, ha nem telik másra? Aligha. Ez
               lehetett a véleménye Rahóthy Farkasnak is, a családfőnek, a ki akkora asztalkendővel
               a nyakában, mint valami fehér zászló, olyan buzgón görnyedt a majdnem csordultig
               telimert tányérjára, mintha (nem akarok profán lenni) a templomban volna, s mialatt
               Urfelmutatáskor mélán csendül meg az oltárnál az ezüstszavu csöngetyü, lehajtott
               fővel imádkoznék. A különbség mégis az volt, hogy ezuttal nem az öklét ütögette,
               magába szálltan, a melléhez, hanem deresedő, csapzott bajsza alatt a bableveses
               kanalat a szájához.</p>
            <p>A szikár képü, komoly férfiunak az volt a szokása, hogy a mikor három óra felé
               hazakerült a hivatalból, mindaddig, a mig be nem tálalták az ebédet, ugy járt mogorva
               képpel leföl az ebédlőben, mint a ketrecben a vadállat. A lányok félrehuzódtak, be a
               másik szobába, s még a felesége sem mert hozzászólni ilyenkor, pedig az,
               trafikoslány korából, ugyancsak tudott kerepelni.</p>
            <p>Alighogy azonban Farkas ur megette a levest, attól a pillanattól fogva mintha
               kicserélték volna. Megeredt a nyelve, s jámboran és hűségesen, akár a szajkó,
               elmondott és megismételt mindent, a mit csak reggel óta mostanáig látott, hallott
               vagy beszélt az utcán, a hivatalban, a villamoson vagy bárhol, a hol megfordult. Most
               is, alig tette le a megürült tányér mellé a kanalat, örvendő arccal fordult a
               feleségéhez:</p>
            <p> Auguszta, holnap délután zongorahangolás lesz.</p>
            <p>A fejedelmi nőnek (a ki mellesleg szólvást, különösen rátarti volt arra, hogy őt is
               ugyanugy, a teljes nevén Augusztának szólitsák, mint a hogy a várbeli királyi
               hercegnő nevét szokta olvasni a lapokban) rögtön eszébe jutott, hogy hét esztendővel
               ezelőtt egyszer már két kemény forintot kellett kifizetnie ilyen műveletért egy
               leckétlen, éhes zenetanárnak. És csupán azért nem tette csipejére a kezét, mert éppen
               az egybesült párolt marhahust osztotta ki (most perdült be vele a konyháról Tera) a
               szeretteinek, savanyu mártással, csipetnyi szeletekben. Tizenkét és fél deka
               fejenkint, úgy mint katonáéknál.  Ha azok masirozni tudnak ennyitől,  magyarázta,
               mikor a két nagyevő lánya néhanap tiltakozni próbált a törpe adagok ellen  akkor
               nektek is elég lehet ilyen sok hus arra, hogy kibirjátok az udvarlást. Vagy az
               apátoknak, ni, hogy a hivatalban odapingálja a nevét az aktákra. Kis bötü, nagy bötü,
               ez az egész tudomány. No bizony!) De, bár nem illesztette is a csipejére a kezét,
               azért mégis szakasztott ugy döfte rá a bögölyszemét a megszeppent emberre, mintha
               megtette volna az emlitett kardoskodó mozdulatot.</p>
            <p> Megőrültél? Hogyisne!  rikkantott aránylag eléggé barátságos hangon, oly szapora
               gyorsasággal lövöldözve ki a száján a szavakat, mint valami gépfegyver.  Majd ujra
               kidobni két forintot! Ennek a zongorának egészen jó hangja van. Én legalább igen jól
               el tudok játszani rajta. Különben is... ne vihogj te liba!... Kérlek, Farkas, szólj
               rá a lányodra, hogy viselje magát tisztességesen az asztalnál!... Különben is hol van
               az megirva, hogy minden zongorának olyan hangja legyen, mint az üvegnek?</p>
            <p> De engedj meg, kérlek,  vágott a szavába s a tizenharmadik deka husba egyszerre a
               segédhivatali igazgató  Guszta, ne illetlenkedjél!... itt merőben másról...</p>
            <p> Ugyan, kérlek!  folytatta ellenmondást nem türő hangon az adagosztogató.  Neked
               nem kell mártás, Tera? Persze, persze, a kinek Gyurka udvarol és a ki fogolypecsenyén
               fog élni. ( De, anyácskám!) Hallgass! Elvégre, ha, te szerinted, rossz hangja volna
               is, akkor is ugyan mi szükség volna rákölteni a pénzt? Hisz csak magunknak játszunk
               rajta, szórakozásból...</p>
            <p>Tera duzzogva sütötte le a szemét az erőszakosan tányérjára szedett savanyu mártásra,
               Guszta azonban nem röstelt a szidás után is beleelegyedni a vitába, mondván:</p>
            <p> Az már nem, anyácska! Igen, még ha fekete zongora volna, mint a Pollákéké. Annak is
               olyan hangja van ugyan, akár a brácsának és ráadásul még javitani sem lehet rajta, de
               hát, mondjuk, ha vendég jön, nem játszanak rajta; és az ébenfazongora, ha utánzat
               is, mégis szép szobadisz. Hanem ilyen kopott, a milyen ez! Igaza van az apának, hogy
               ennek legalább hangja legyen! Vagy pedig szedjük ki belőle mink is a hurt és tartsuk
               benne a szennyest, mint az özvegy francia tanárné fönt a negyediken.</p>
            <p>Auguszta, a ki a lánya szavai közben méltósággal rágicsált egy falat kenyeret, az
               arckifejezéséből itélve, heves visszaszólásra készülhetett; ámde a sors ugy hozta
               magával, hogy a vöröshaju előbb végezte el a beszédjét, mintsem az anyja az evést,
               minél fogva vagy félpercnyi csend következett volna, ha az élelmes családfő hamar ki
               nem használja ezt a kedvező alkalmat és nagyobb nyomaték okáért még beljebb türvén a
               gallérja mögé az asztalkendőt, hirtelenjében közbe nem vág, vitézül, mint hajdan
               Simonyi óbester a németnek:</p>
            <p> De, engedj meg, édes lelkem, itt arról van szó, hogy Levisznyey ( Hja! Levisznyey!
               Hát miért nem mondtad mindjárt!)... már hogy mondhattam volna, mikor egyáltalában nem
               engedtél szóhoz jutni? Levisznyey, mondom, ma délelőtt átjött hozzám, hogy neki van
               egy barátja, valami fiatal hegedüművész vagy micsoda, és, mivel a mi zongoránk, azt
               mondja, a minthogy igaz is, már olyan keservesen szól, akár valami árverési dob, hát
               holnap délután felhozza a barátját és az majd meghangolja kicsit. Megjegyzem, 
               fejezte be a mondókáját, miután már csak azzal birta visszatartóztatni az asszonyt az
               ujabb zajos közbeszólástól, hogy a villájával, mint a szuronynyal, energikusan
               belebökött a levegőbe,  Levisznyey hangsulyozta, „miszerint” (ez a csodabogár is
               hivatalos találmány) a barátja, hm, természetesen nem fogad el dijazást. Tiszteletből
               fogja hangolni.</p>
            <p>Ez hatott. Rahóthyné arcára ismét kitelepedett a rendes, édeskés mosoly, (ugyanaz, a
               melyikkel megboldogult lánykorában a világos szivart szokta a törzsvevők elé rakni),
               s szeliden szólott:</p>
            <p> Hát a barátja? Hm. Az más.</p>
            <p>Levisznyey tudniillik nagy ember volt; kvietált huszárfőhadnagy, protekciós napidijas
               Farkas ur hivatalában, és, a mi a fő, miniszteri tanácsosnak az unokaöccse.</p>
            <p> Hegedüművész?  kérdezte pillanat mulva.  Hogy hivják?</p>
            <p> Valami Ollár,  válaszolta elégült képpel Farkas és másodszor is szedett a
               mártásból, (a husból tudniillik, nem lévén több deka a tálban, már nem lehetett).</p>
            <p>A vöröshaju lány lecsapta a kését:</p>
            <p> Te,  szólt élénken és megérintette a kezével Terát, a ki az Ollár névre (ugy
               látszik, akaratlanul) egyszeriben kettőt pislantott egy helyett  nem az az Ollár, a
               kivel tegnap találkoztunk Berzéthey néninél?</p>
            <p>Tera kinyitotta kerekre a szemét és merengve nézett el a tányérja fölött a szemközt
               ketyegő fali órára.</p>
            <p> Nem tudom,  felelte halkan és szinte légies rezgés volt a hangjában.</p>
            <p> A Divaszinház második hegedüse,  folytatta a vöröshaju.  No de, hogy Levisznyey
               nem is emlitette, hogy a barátja! Berzéthey Pumpit tanitja hegedülni,  magyarázta a
               szüleinek, s nyakon ragadván a vizes üvegkancsót, töltött a poharába  már többször
               jött leckére olyankor, a mikor ott voltunk. A kisasszony kedviért!  és kicsit
               tréfás, picit kicsinylő nevetéssel vetette a szép, aranyvörös kontyos fejét a huga
               felé.</p>
            <p>Az őzszemü, mintha már nem is tudta volna, hogy beszélnek körülötte, csak
               mozdulatlanul nézett a különös tekintetével jó egy percig a kakukórára. E közben
               lassu, gyöngéd rebbenéssel, miként az ég peremére fellopódzó pitymallat, először az
               ajka szögletében, aztán a szemében, s végül, mint a mikor kint a szabadban már
               valamennyi kakas, versengve, diadalmasan kukorékol s a látóhatár tűzcsikja mögül
               egyszerre vakitón kivillan a nap: az ő üde, kerek orcáján is felragyogott valami
               édes, bohó derü, s majdhogynem magafeledten kiáltotta pajkos nyihhanással:</p>
            <p> Oh (fölkapta a kacsóját a feje fölé, s ugy mutatta), milyen boglyas, nagy üstöke
               van!</p>
            <p>A szülők összenéztek.</p>
            <p> Hm!  adott hangot Rahóthyné és megrovón pillantva az ifjabbik lányra, peckesen
               csóválta a fejét.</p>
            <p>Csöngetés hallatszott kivülről.</p>
            <p>Tera bosszusan csapta le az asztalkendejét a teritőre:</p>
            <p> Ki az ördög jön ilyenkor?  és, mivel az ajtónyitás az ő hivatala volt a családban,
               kisietett az előszobába.</p>
            <p> Jé, fafütyök,  kiáltott meglepetten, amikor kitárta a hideg folyosóra néző ajtót
               (fagyos, csuf áprilisvégi idő járta),  hát megjöttél?</p>
            <p>És, a hogy (beljebb kerülvén) a csupaszképü, nyakigprém fiu, balkezében a fekete
               kalapját tartva, rávetette csaknem esdőn a gyermekes, világoskék szemét, s jobb
               kezéből vattás, rózsaszin selyempapirba csavart kis bokrétát nyujtott át, szótlanul,
               neki, anyáskodó feddéssel csóválgatta meg a bolondos kis fejét:</p>
            <p> Már megint virág? Mindig. Fafütyök! Fafütyök!  és megfenyegette az ujjával.</p>
            <p>Visszahajtotta a csokorról a rózsaszin papirt, s az orrához ütötte (nem a papirost,
               hanem a mi benne volt):</p>
            <p> Ühm, a mit tegnap vettem a csarnokban, annak jobb szaga volt.</p>
            <p>Majd, mialatt Rahóthy György, mert az volt a látogató, nagynehezen kibujt a
               rókaprémes városi bundájából, szelid szemrehányással folytatta:</p>
            <p> Hogy mertél hazajönni Lussinból ilyen cudar időben? És miért nem hozol már
               Gusztának is ibolyát, he? Vagy az anyuskának?  s beletüzte elül a fehérpöttyös piros
               zubbonykájába a csokrot. Mivel hát az ibolya volt a kedves virágja.</p>
            <p>Hogy mertél? Mért nem hozol? Könnyü kérdezni. György urfi  a télen mult el
               tizenkilenc éves az egész gyerek  szépen kiszinezte azt már az uton, a fiumei
               gyorsvonat hálófülkéjében, meg az imént is az utcán, sőt épp most, alig két perce,
               (mielőtt becsöngetett) az ajtó előtt is a folyosón, hogy:  Hát izé, megmondom neki,
               hogy szeretem, és feleségül akarom venni. Hogy haza is azért jöttem hamarább, mert
               látni akartam, mert nem tudok nélküle élni, és mert odalent százszor betegebbé tesz
               a magány meg a bizonytalanság, mint idefönt Budapesten minden köhögés...</p>
            <p>Csakhogy ember tervez, de rendszerint többet végez, a ki keveset tervez. Rahóthy
               Tamás árvájának is most, a mikor vallatóra került a dolog, a sok szép szó egyszerre
               mind ugy a torkára forrt, mintha spanyolviaszkkal ragasztották volna oda. Még
               örülhetett, hogy, miközben kissé fölágaskodva, ráakasztotta a bundáját a fogasra,
               föl a kalapja mellé, hát legalább ennyit ki tudott nyögni:</p>
            <p> Megjöttem... Izé... Tudod, itt sokkal jobb, Tera.</p>
            <p>Ezt már csak amolyan fülhegyről hallotta a lány, mert gyöngén hátba ütvén a zavarában
               fülig pirult gyereket ( No gyere!  kurjantott rá dévajon) fürge toppanással bent
               termett a szobában:</p>
            <p> Apa, mama, itt van György uraság!</p>
            <p>A másik percben már Guszta villogó tekintete kacagott a fiura a küszöbről:</p>
            <p> Szervusz, Gyurka! Ezer éve nem láttalak! Hát hogy, hogy már hazajöttél?</p>
            <p>S elejbe szaladván, tánclépésben pöndöritette be magával az ebédlőbe, a hol a
               segédhivatali igazgató is meg a felesége is nyájas csudálkozással integetett feléje
               az asztal mellől:</p>
            <p> Nini, Gyurka! Hát meguntad magad odalent? ’Sz csak májusra vártunk.</p>
            <p> Isten hozott, édes öcsém! (Mivelhogy Gyuri a tizennégy esztendő előtt elhunyt
               unokatestvérének, a gazdag Rahóthy Tamásnak volt az egyetlen fiugyermeke.)</p>
            <p> Hamar még egy teritéket, Tera fiam!</p>
            <p>Gyurka alig tudott mit felelgetni a hozzá intézett kérdésekre, olyan mámoros öröm
               szállta meg ebben az otthonias, meghitt levegőben. Mi ez, Istenem, a lusszingrandói
               penzióhoz vagy az ő Esterházyutcai magános szállásához képest! Öt perc mulva már
               előkelő lassusággal, de annál nagyobb gyönyörrel szedegette a villájára a két lány
               közt a tepertős turóscsuszát (harmadik fogás), közbe loppal odaoda sunyitva az
               ibolyára, a mely üdén mosolygott egy ölelésnyire tőle azon a szabályosan pihegő,
               édes, piros zubbonykán. Oly boldognak érezte magát ettől a látványtól, hogy, bár
               tulajdonkép soha sem szivelhette a turós csuszát, most az utolsó szemig megette, a
               mit a tányérjára raktak. S csupán akkor pillantott föl riadtan a nefelejtsszinü
               szemével, a mikor Rahóthyné édeskés hangja zavarta ki andalgó gondolataiból ezzel a
               nyilvánvaló célzással:</p>
            <p> Nono, Gyurikám, te vőlegény akarsz lenni az idén?</p>
            <p> Mi... miért, néni kérem?  hebegte a gyerek, és a halvány arcán elömlött a pir,
               mintha rózsaszin üvegen át tüzne rá a nap.</p>
            <p>Mert két testvér között ülsz és az vőlegénységet jelent.</p>
            <p> Beleegyezik a gyámod?  füzte tovább a szót tréfálkozva Rahóthy Farkas, de azért a
               ravasz hunyoritásán meglátszott, hogy lappang valami a móka mögött.  A mondó vagyok,
               édes öcsém, hogy ha sokat üldögélsz igy testvérek között, akkor jó lesz inkább
               nagykorusittatni magad.</p>
            <p>A mi Gyurinknak megdobbant a szive.</p>
            <p> No,  gondolta magában  most rögtön megmondom, hogy szeretem a lányukat.  Előbb
               azonban nagyobb biztosság okáért suttyomban megint odasanditott Terára, a ki ebben a
               pillanatban  akaratlanule, vagy szándékosan?  átszólt, előre hajolván, a
               vöröshajuhoz:</p>
            <p> Te, nem első hegedüs?</p>
            <p> Ollár?  dugta a fejét az asztal fölé amaz.  Nem, nem; csak második.</p>
            <p>Fürkészve felejtette rajta a sötét, acélkék szemét a hugán: Ni, ennek még mindig azon
               jár az esze, hogy első hegedüse, vagy második?</p>
            <p> Ki az?  kérdezte a fiu félénken, s csaknem kancsalitott a kinos zavarodottságtól,
               a mi elfogta.</p>
            <p>Tera hátradőlt a székén és szálankint kezdte tépegetni a keblén György urfi
               ibolyáját:</p>
            <p> Egy... ismerősöm. (A földre pottyant egy leszakitott ibolyaszál.) Érdekes ember.
               (Másik ibolyaszál.)</p>
            <p>Auguszta szúrósan pillantott a lányára.</p>
            <p>Rahóthy Gyurkának kigyult az arca, mintha két tüzrózsa csattant volna ki rajta. Aztán
               hamar a szájához kapta a cimeres félselyem zsebkendejét és elkezdett köhögni. Mindig
               igy szokta, ha hirtelen fölizgatta valami. Tavaszi láz...</p>
            
         </div>
         <div type="chapter"> 
            <head>II. FEJEZET.</head>
            <p>A mióta, körülbelül másfél esztendeje, György urfi kikerült a kalocsai internátusból,
               s a gyámja itt Budapesten bérelt ki a számára lakást, hadd végezze el az egyetemet,
               Rahóthy Farkasékban apránkint megérlelődött az a gondolat, hogy milyen okos egy dolog
               is lenne, hogyha ennek az aranyszivü, kedves, szinte szemérmes, szelid fiunak a révén
               megint a kezük ügyébe esnék az ősi Rahóthyvagyon: Rahótvár meg az a néhány százezer
               korona, a melynek a másik felét régen elpusztitotta Farkas urnak még az Istenben
               megboldogult uratyja. A „lássa kiadó!” s a „ma darab”ok titokzatos műszavai közt
               megpenészedett segédhivatali igazgató azelőtt hosszu téli estéken, a mikor nem
               mehetett el a tisztviselői kaszinóba (mert félt, hogy a köszvényes sarkán el talál
               csuszni a sikos gyalogjárón), a hetven fillér ára „vegyes fölvágott” közös elköltése
               után nem egyszer, oh, gyakran elregélgetett (hisz igazán olybá tünt föl ez már, mint
               valami rege) a régi jó időkről.</p>
            <p> A mikor még,  mondotta egyszer vacsorakor, csöndes megadással hámozván le a bőrt a
               párizsiról  a mikor még a ti apátok is ur volt. Igaz, hogy nem valami sokáig,
               minthogy szegény boldogult nagyatyátok akkoriban már majdnem az egész vagyonunkból
               kipusztitott, hanem azért még emlékszem rá, gyerekek, mikor fiatal jogász koromban
               (megjegyzendő, hogy sohasem vizsgázott) egy éjtszaka négyötszáz pengőt is elmulattam
               a jó pajtásaimmal.</p>
            <p> Szent Isten!  szörnyüködött Tera  mire lehetett annyi pénzt egy nap elkölteni? (
               Elherdálni, csóválgatta rosszalóan a kövér fejét a zöld ernyős lámpa mögül a
               mama.)</p>
            <p> Hát pezsgőre!  magyarázta egészen felvillanyozva a segédhivatali igazgató.  Meg
               aztán,  szegény majd elharapta a nyelvét, mivel tudja a jó ég, hogy hirtelenében
               miféle hamisságot nem akart mondani, hanem szerencsére még idejekorán eszébe jutott a
               családi állása (II. hely; első az asszony), és száraz dünnyögéssel fejezte be a
               mondatot:</p>
            <p> Nem „parizer” járta ottan!</p>
            <p>Guszta, a hogy a rózsás könyökével (mindig rövidujju zubbonykában voltak otthon a
               lányok) az asztalra támaszkodva két tenyerébe temette a szép fejét, majd kidüllesztve
               a szemét a figyelemtől, nagyot fohászkodott:</p>
            <p> Ujh, be jó lett volna, ha mi is ott lettünk volna!</p>
            <p> Hogyne!  fortyant föl a gondos Rahóthyné.  Majd annyi fiatalember között! Hanem a
               pénz, a mit elfecsérelt az apátok, az már igen!  és halkan csettintett a
               nyelvével.</p>
            <p> Ugyan, anyácska,  tekintett rá Tera, s megkaparászta sárga kaucsuk hajtűjével a
               tarkóját a hamvasszőke kontya alatt  minek az a sok pénz, mikor, hál’ Istennek,
               szeretjük egymást?</p>
            <p>Mire az anyaGuszta fájdalmas mosolyra huzta szét a kövér ajkát, a mely körül igy
               vacsoratájt már lerepedezett a rizspor.</p>
            <p> Tacskó vagy te még ahhoz, Tera! Mit ér a nagy szeretet, ha kevés a..</p>
            <p>Ezt a szót, hogy „pénz”, már lusta volt kimondani, s csupán, mintha morzsolgatna
               valamit, a mutató meg a hüvelykujját dörgölte egymáshoz; az is azt jelenti.</p>
            <p>Az eféle panaszoshangu családi társalgást, mióta Rahóthy György ibolyái kezdtek
               fityegni Tera keblén, lassacskán az egyre jobban derengő remények szövögetése
               váltotta fel.</p>
            <p> Hátha... Ki tudja?  biztatgatták egymást az előrelátó szülők, a mikor lefekvés
               előtt visszavonultak a hálószobába. (A lányok a szalonban háltak. Guszta a
               Schöberlkarosszéken, mig Tera reggelig majd kitörte a nyakát a májszinü, kopottas
               ripszkanapén.)  Igaz, hogy még meg kell érnie a dolognak, de hiszen... Csak nem kell
               elriasztani a gyereket.</p>
            <p>Igaz is. Hasztalan mult el szép álomként a tavasz, hiába pörzsölte végig a sugarával
               az országot a nyár, sirta le könnyeit az ősz és piszkolták be a lábukkal az utcák
               hóruhácskáját az emberek: György urfi ibolyái,  a melyekkel tavaly tavasz óta
               szokott kedveskedni a második ágbeli unokahugának, egyre és egyre sürübben
               nyiladoztak. Hol illatosak voltak, hol nem, a szerint, hogy milyen fajta virul épp
               abban az időben az erdőn, Olaszországban, vagy a műkertész üvegházaiban, de
               kékeslila szinü levélszemükkel mindig oly bánatosan, szinte könyörgőn tekintgettek
               föl az őzszemü lányra, mintha ezt mondták volna neki:</p>
            <p> Szeress minket, Tera! Mert, a ki minket küld, az nagyon szeret téged.</p>
            <p>Guszta majd megpukkadt mérgében és a kis hármas tükör, a melyik ott lógott az ablakon
               a szalonban (ez ilyenkor délelőttönkint hálószobából átvedlett lányszobaként
               szerepelt), sokat mesélhetett volna arról, hogy a mikor a szép lány egyedül volt és a
               gömbölyü, havas vállára selymesen omló aranyvörös haját fésülte benne, hányszor, oh,
               de mennyiszer bámult bele, majd hogy nem bambán a fényes üveglapba, mialatt
               szenvedélyesen, nem: szinte gyülölettel rebbent el a duzzadt piros ajkáról az
               irigység sóhaja:</p>
            <p> Miért nem én tetszem neki, mikor én százszorta szebb vagyok Teránál? Vagy legalább
               miért nincs Levisznyey Árpinak az a pénze, a mi neki?  és mint a rónák délibábja
               lebbent meg előtte a kies Rahótvár, a régi, uri kastély s az egész Rahóthyvagyon, a
               melyet  semmi kétség benne  ő is épp ugy fel tudott volna forditani, ha ráteheti a
               kezét, mint a hogy a feje tetejére állit mindent a délibáb.</p>
            <p>Tera képzelőtehetségét nem izgatta ez a délibáb. A szeszélyes teremtés, a ki folyton
               csak mókázott a gazdag rokonnal, sehogy sem birta fölérni észszel, hogy mi az,
               beleülni s vegyes fölvágotton majszolgató apját, anyját, nénjét is beleültetni olyan
               gyönyörü kis vagyonba, a milyen Rahóthy Györgyé.</p>
            <p> Ugyan, anyácska,  fakadt ki néha, mikor már terhére esett a sok célozgatás  csak
               nem kivánod, hogy komolyan vegyek egy gyereket? Ráadásul még ilyen köhögőst, mint
               szegény Gyuri?</p>
            <p>Szerette a fiatal emberkét, mint közeli atyjafiát, sajnálta is, mert látta, hogy
               beteges és mennyire bomlik utána, hanem azért az egészséges, becsületes ösztöne nem
               hagyta cserben egy pillanatig sem, és valahányszor a szerelmes fiu csak a
               legcsekélyebb célzást is tette a házasságra e egyáltalán a jövendő terveire
               vonatkozólag, hát vagy valami bolondos tréfával sietett elütni a dolgot, vagy pedig
               ugy talált ránézni, hogy a szegény, világoskék szemü imádónak tüstént elállt a szava,
               s hamarjában azt sem tudta ettől a pillantástól, hogy fiue vagy lány?</p>
            <p>Talán még PortArturnál sem esett el annyi japán, mint a mennyi gyötrelmet okozott
               Rahótvár urának ez az örökös bizonytalanság, a mely, mint a holdat a felhők, ugy
               vette körül azt a nagy rejtélyt, vajjon akare majd egyszer az ő felesége lenni Tera
               vagy sem? Hol előbukkantotta rá a lánynak egyegy pajzán mosolyában a viszonzott
               szerelem holdvilágját, a mely ilyenkor ugyszólván varázsütésre mindent oly derült
               fényben ezüstözött meg körülötte, hol meg valami kölletlen szavával eltakarta előle a
               holdat, a mikor aztán minden ujra vigasztalan sötétségbe borult.</p>
            <p>A segédhivatali igazgatóék már kevesebb lelki vergődéssel szemlélték ezt a játékot.
               Előttük sem volt titok, hogy a kisebbik lányuk éppenséggel nem iparkodik behálózni a
               fiut, hanem ez sebaj, vigasztalgatták magukat, mindennek elérkezik a maga ideje.</p>
            <p> A svábnak is csak negyven éves korában jön meg az esze, és hidd meg, édes Augusztám
                vélekedett a családfő (épp aznap, a mikor György urfi visszaérkezett
               Lusszingrandéból, este elalvás előtt az ágyszélén ülvést levetetvén a papucsát) 
               Tera is egészen más szemüvegen át nézi majd a világot, ha egyszer komolyan arról esik
               a szó, vajjon nagyuri asszony legyene belőle, ugy, a hogy az Rahóthylánynak dukál,
               vagy pedig talán itt száradjon ki ebben a harmadik emeleti lakásban, mint a hering a
               sós hordóban.</p>
            
         </div>
         <div type="chapter"> 
            <head>III. FEJEZET.</head>
            <p>Ilyen előzmények után következett el másnap délután a hegedüs látogatása.</p>
            <p> Kezét csókolom, nagyságos asszonyom,  csapta össze katonásan a lakkcipős bokáját
               (nem hiába volt huszártiszt) Levisznyey, a mikor délután négy óratájt bekopogtatott
               Rahóthy Farkasék ebédlőjébe, s oly könnyed előkelőséggel mutatta be az oldalán
               hajlongó, Ferenc Józsefkabátos, barna sörényü fiatalembert, hogy:</p>
            <p> Ollár Matyi barátom,  mintha legalább is mind a ketten grófok volnának. Amaz nem
               éhenkórász muzsikus, a ki féléjtszakákon át korcsmában meg füstös kávéházban lebzsel,
               s némelykor, ha a szinháznál már végkép kimeritette az „á kontó”t, órák hosszat
               elfutkos, a mig egy forintot tud keriteni magának; ő pedig nem két korona negyven
               filléres napidijas, a kin az Isten tudja, hány szabó siratta el már a mindig divatos,
               sőt feltünő szabásu ruhát, és a ki már másfél év óta (akkor lépett ki a hadseregből)
               valóságos szfinksz a dijnokegyesület tapasztalatlanabb tagjainak a szemében, hogy
               miből telik neki versenynapokon olykor gummikerekes kétfogatura a Stefániauton, és
               mért nem tudja még se kifizetni hónapokon át sem a butorozott szobáját?</p>
            <p>A lányszoba (értsd: szalon, azaz hogy háló) ajtajában megjelent bájos mosolyával
               Tera, és bizalmaskodóan vágva a szemével Levisznyey felé, a szép vöröshaju.</p>
            <p> Ah,  forditotta szembe velük a barátját az elegáns dijnok  csókolom a kezüket...
               Ollár. Igaz, hiszen maguk már ösmerik egymást. ( Tessék a szalonba  tolta gyöngéden
               előre őket a mama). Nem, mink is csak tegnap este sütöttük ki, hogy már találkozott
               magukkal. Együtt vacsoráztunk, ugye, Matyi? Óh, köszönöm. Hát az igazgató ur? A
               kaszinóban. Nem szeretem a kaszinói életet. Tiszt koromban nagyon ráfizettem. Óh, még
               ma is tartoznak. Parancsol Terácska? Óh, igen, pompásan játszik. ( De, kérlek!) Csak
               ne szerénykedjél! És a mellett most mindjárt ugy meg fogja hangolni ezt a
               tiszteletreméltó zongorát,  ugye Matyi?  hogy meglássa, nagyságos asszonyom, még a
               kövek is megmozdulnak, ha a hangolás után majd játszani méltóztatik rajta. Igaze
               Matyi?</p>
            <p> A kövek?  emelte maga elé Rahóthyné óvólag, ám azért mégis negédes mozdulattal a
               buzavirágkék pongyolás karját,  jaj, csak a falban ne! Tudja, kedves művész ur, még
               ha a földszinten laknánk (Mit ülsz oda félre, Guszta, mint valami hamupipőke?), hogy
               könnyebb volna a menekülés a ránk hulló kövek elől. Hanem, az Istenért, itt, a
               harmadik emeleten! Ugyis, mióta öt év előtt egyszer kirándulás alkalmával a
               Balatonon, képzelje, majdnem tengeri betegséget kaptam  pedig csöndes volt, csak az
               illuzió (ugye, megért engem?): hogy most háborog  hát azóta, kérem, annyira félek a
               földrengéstől, édes Levisznyey, hogy ki sem mondhatom.</p>
            <p>Lélekzetvételig kinos csönd nehezedett a szalonra ez után a kétségtelenül hatásos
               kijelentés után. A ripsz butor rozoga lábaira nézve valóságos szerencse, hogy a
               csöndnek ez a nehezedése nem sulybeli volt, mert tengeri betegség, csöndes Balaton,
               földrengés a zongorajátéktól és menekülés a harmadik emeletről a megmozduló kövek
               közül,  az eszmetársulásnak valóban oly szédületes mutatványa volt ez, hogy első
               szemhunyoritásra még a kipróbált találékonyságu Levisznyey sem tudott egyebet tenni,
               mint hogy nagyot krákogott a zsöllyén, a hol ült, szemközt Tera ripsz ágyával, akarom
               mondani a kanapéval (mindig összezavarom őket), a mely most körülbelül olyan érzések
               közt tarthatta magán a ránehezedő Augusztát, mint Atlasz a földtekét.</p>
            <p>A szomszéd széken, az elmés családanya mellett, a boglyas üstökü muzsikus a hunyorgó,
               szürke egérszemével Terára sunyitott (a ki, ugy látszik, mindenáron olyan morzsát,
               vagy mit akart lefricskázni a rózsaszinü zubbonykájáról, a mi rajta sem volt), és már
               éppen szólásra készült nyitni a száját, hogy megnyugtassa a segédhivatali
               igazgatónét, a mikor Guszta, a ki eddig a volt huszártiszttel susogott, oldalt a
               hullámos haján igazitva valamit, csufondáros kacajjal törte meg az ideges
               hallgatást:</p>
            <p> Haha, Ollár, e szerint a mi zongoránkat csak éppen annyira szabad ám hangolnia,
               hogy, ha a mama a „Vig özvegy”et játsza rajta, hát ne lehessen összetéveszteni
               Chopin gyászindulójával.</p>
            <p>A hegedüs elérkezettnek látta az időt a kitünő hangszer kipróbálására.</p>
            <p> Ha megengedik,  mondta könnyedén, s odatelepedvén a csavaros székecskére a zongora
               elé, próbakép rányomta az ujját a billentyükre. Ám, mintha csak tüzes vashoz ért
               volna, nyomban visszakapta a kezét. A vig futam ugyanis, a mint játszani kezdett
               rajta, ugy tört ki a kiérdemesült zenélő szerszámból, mint mikor a becsületben
               megőszült hatvanhárom esztendős hajadon negyven évi távollét után végre viszontlátja
               ifjukori udvarlóját és fogatlanul bár, de tuláradó gyönyörrel mondja ki a boldogitó
               „igen”t.</p>
            <p> Az öregnek,  fordult derüs arccal a „művész ur” a ház asszonyához  alkalmasint
               szivbillentyütágulása van.</p>
            <p>Alig telt bele háromnegyed óra, és a kis zenész már játszani kezdett a derék
               hangszeren. Először, csak mint valami lágy fuvalom, a másik futamban már élénkebben,
               erősebben és egyre tüzesebben: majd, mintha maga a zivataros förgeteg szántott volna
               végig a billentyükön, csattogva, dörögve, villámokat csiholva ki a hurokból, hogy
               végül, akárcsak a lélekharang, valami megható, bánatos csendüléssel fejezze be a
               dallamot.</p>
            <p>Rahóthyék figyelmesen hallgatták a boglyas zongorázót.</p>
            <p> Most milyen jó hangja van,  szólalt meg elsőnek Guszta.  És hogy játszik! Ugye,
               Levisznyey?</p>
            <p> Művész, határozottan művész,  ütögette össze emez ültében a bokáját, két kezével a
               széknek a szélét szorongatva.</p>
            <p> Micsoda ária az, a mit játszott?  érdeklődött az asszony.</p>
            <p> A magam kis aprósága,  felelte egyszerüen a vendég s fürkésző mosolylyal fordult
               Terához, a ki az ajkát harapdálva némán tekintett maga elé:</p>
            <p> Magának, ugye, nem tetszik, Tera nagysád? Olyan bosszusan néz.</p>
            <p>A lány, mint a kit kedves hang riaszt föl az álmából, révetegen emelte föl a szemét
               egészen a menyezetig, aztán, a hogy a templomban szokás, a tenyerét odaszoritotta a
               keblére:</p>
            <p> Hogy mondhat ilyet? Oh, Istenem, mikor olyan szép!</p>
            <p>Rahóthyné, a kinek most már igazán kezdett nem tetszeni valami, idegesen dobolt a
               szalonasztalon a husos ujjával, de olyképp, hogy azért a gyémántgyürü is lássék
               rajta, a melyet tavaly vettek a Királyutcában árverésen és a melyik azóta még csak
               egyetlenegyszer került vissza, rövid időre, a zálogházba.</p>
            <p> Mondja csak,  kérdezte szurós pillantással a hegedüstől  ez valami önálló
               alkotása magának?</p>
            <p>Ollárnak most egyszerre eszébe jutott, hogy célszerü lesz a mama iránt is kedvesnek
               lenni. Felborzolta tehát az üstökét, s egérszemének legszeretetreméltóbb
               hunyorgatásával felelte:</p>
            <p> Nem, nagyságos asszonyom; ez csak részlet, egy operettemből, a melyik, sajnos,
               éppen visszájáról készült, mint a hogy szokás. Tudniillik előbb irtam meg a zenéjét,
               szöveg nélkül és most nem találok hozzá librettistát.</p>
            <p> És mi a cime a művének?  kérdezősködött tovább Auguszta, azzal a nyilvánvaló
               célzattal, hogy elvonja a hegedüst a Terával való társalgástól.</p>
            <p>A nagy üstökü elmosolyodott:</p>
            <p> A cime, nagyságos asszony? Igaz, a hölgyek mindig a cimet keresik először, ámbár a
               cim igazában, nem más, mint ha az utcán bő köpenyben megy előttünk egy hölgy, a kinek
               a kalapja alól felénk mosolyog egy hamvasszőke hajtincs (a selyma megint Tera felé
               sanditott), vagy egy finom hajlásu boka. Ez a boka vagy hajtincs a cim. Megláttuk, s
               utána sietünk, mert kiváncsiak vagyunk a szövegre.</p>
            <p>Auguszta, akár a páva, begyeskedve hordozta körül a fejét a jelenlévőkön.</p>
            <p> Ezt jól megmondta,  csillogott a szeméből  magam is tapasztaltam
               lánykoromban.</p>
            <p> E szerint nincsen cime?  használta föl ezt a gondolatnyi szünetet a vöröshaju. 
               Kár. Ugye, Levisznyey?</p>
            <p> De van  mondta a muzsikus és büszkén simitotta hátra a sörényét: 
               „Háromkirályok”.</p>
            <p>Terának meglobbant a szeme:</p>
            <p> A csillag!  rebbent el az ajkáról szinte rajongón, a hogy, meg sem látva már az
               anyja tiltó tekintetét, a felső testével hirtelen csaknem egészen ráhajlott az
               asztalra, hogy kisebb legyen a távolság közte s a férfi között.</p>
            <p> Szép gondolat,  nevetett a napidijas fölálltában a székről  a királyok viszik az
               aranyat, tömjént meg a... Mit is? A mirhát.</p>
            <p> A legbecsesebbet,  vélekedett Guszta.</p>
            <p> Kinek mije van, a legdrágábbat,  tóditotta az őzszemű lány.  És a csillag vezeti
               őket. Ollár, ez gyönyörü darab lehet!</p>
            <p> Csak: lehetne,  igazitotta ki a hegedüs.  ’Sz mondom, hogy nincs hozzá
               szövegiróm. Pedig a zenéje meglehetősen fülbemászó. Eljátsztam néhány részletet
               belőle Csengedi Mariskának is,  a jövő évadban átszerződik a „Divá”hoz,  és neki
               is nagyon tetszett.</p>
            
         </div>
         <div type="chapter"> 
            <head>IV. FEJEZET.</head>
            <p>Csengedi... Ollár csak nézett, hogy micsoda hatása van ennél a tisztes uri háznál
               ennek a névnek.</p>
            <p> Ösmerik?  kérdezte gyorsan.  Az ilyesmit, hehe, meg lehet látni az
               arckifejezésen, nagyságos asszonyom.</p>
            <p>Rahóthyné megvetően huzta félre az ajkát.</p>
            <p> Igen? Pedig nem ösmerjük a bárónét,  nyujtogatta a nyakát, akár a liba.  Csak
               hirből.  És gunyosan bólintgatott a pufók fejével ehhez a „hir”hez.</p>
            <p>Levisznyey, a kit, ugy látszik, egyáltalában nem lepett meg ez a modor, a szájához
               emelte ellenzőnek a tenyerét.</p>
            <p> Nikolaj Alexandrovics Kamenov gróf,  sugta az asszonynak, s elmésen mosolygott a
               macskaszemével.</p>
            <p> Maga ösmeri?  nézett rá kérdőn a segédhivatali igazgatónő.</p>
            <p> A grófot? Látásból. Javakorabeli... Nagyon érdekes ember, mindig az automobilján
               alszik, a mikor egyik helyről a másikra megy!</p>
            <p> Ejh, azt a... szinésznőt.</p>
            <p> Ösmerem.</p>
            <p> Hm,  mondta bántó hangon a termetes hölgy.  Gratulálok.</p>
            <p>A napidijas nem jött ki a sodrából. Olyan hidegvérrel, mintha csak arról beszélne,
               hogy hogy’ esik odakint a hó, folytatta:</p>
            <p> A multját is.</p>
            <p>Rahóthyné láthatóan meghökkent.</p>
            <p> Ugy?  kérdezte rosszul tettetett nyugodtsággal,  ez igazán érdekes. Játsszék
               valamit, művész ur, a lányoknak!  szólt oda Ollárnak.  Mi nagyon szeretjük a
               zenét.</p>
            <p> A „Háromkirályok”ból, Matyikám!  biztatta Levisznyey.  Ugye Guszta?  majd
               Augusztához hajolva, elnevette magát:</p>
            <p> Ejh, nagyságos asszonyom,  beszélte tompitott hangon, miközben leült melléje a
               kanapéra,  ne méltóztassék olyan mujának nézni engem! Nagyon jól tudom, hogy
               gyülölik egymást, és még azt is megtagadják, hogy valaha ösmerte egyikük a másikukat,
               hanem azért biztosithatom róla kedves nagyságos asszonyomat, hogy éntőlem ugyan soha
               senki ebben az életben meg nem hallja, hogy Mari (hamar kijavitotta) Eichner báróné
               Csengedi Mari valaha Rahóthy Tamásnak volt a felesége.</p>
            <p> Á, hát mindent tud?...</p>
            <p> A mint látja, nagyságos asszonyom. Sem azt, hogy már a második évben megcsalta az
               urát a báróval, a ki most szanatóriumban van.</p>
            <p>Auguszta fürkészőleg nézett a szemébe.</p>
            <p> Nem szólt Gyurinak semmit?</p>
            <p> Dehogy szóltam, kérem! Már hogy szóltam volna!</p>
            <p> Szavára? Mert, tudja, az nekünk igen kellemetlen volna. Gyurit nagyon szeretjük, de
               az anyja, nem, abból nem kérünk.</p>
            <p>Levisznyey kivágta a mellét.</p>
            <p> Nagyságos asszonyom,  mondta komolyan  én kardbojtot viseltem. És uri ember
               vagyok. S azonkivül is,  most nevetve csapott a térdére, a melyen leüléskor gondosan
               fölhuzta volt a vasalt, csikós nadrágjának a szárát  ugyan mi érdekem vagy hasznom,
               vagy gyönyörüségem lehetne nekem abban, hogy az a szegény fiu most egyszerre
               rátaláljon az anyjára, a kiről az apja már pici korától fogva ugyis a fejébe verte,
               hogy meghalt, meghalt, és  ezt magától Gyuritól hallottam, mondhatom, nagyságos
               asszonyom, hogy majd hanyatt vágódtam  ott alussza az örök álmát valahol a tenger
               fenekén. Hogy az anyja? Kérem, kedves nagyságos asszonyom, egy anya, a ki meg tudta
               csalni a gyereke apját, mikor az a gyerek még jóformán pólyásbaba volt, attól igazán
               nem is lehet egyebet várni, mint hogy tudni sem akar a gyerekéről. Majd éppen most,
               tizennyolc év multán! Hogy Gyurinak a vagyona? Ajhhajh, édes nagyságos asszonyom!
               Nem szorult rá az arra a tizenöt, vagy nem tudom én, hány ezer forintra, a mit
               Györgynek az öröksége jövedelmez, kivált azon az áron, hogy utonutfelen a
               szoknyájába kapaszkodjék, ott lábatlankodjék és nyafogjon neki, egy előitéletekre
               nevelt, érzékeny fiu, hogy: Mama, mama! És eleven mértföldjelzője legyen annak, hogy
               a „mama” már harminchét éves. Azonkivül György még ugyis kiskoru, hát tulajdonképp
               nem is rendelkezhet szabadon az egész jövedelmével. No, ugye, hogy igazam van,
               nagyságos asszony? Természetes; sokkal nagyobb pénzekhez szokott hozzá már az a nő.
               Kérem, neki magának van huszonnyolcezer korona fizetése az Operettszinháznál.
               Kamenov gróf pedig többszörös milliomos. Hogy mennyi? Van neki vagy tiz. Elég az egy
               darabig. Nyolcvanszázezret költ, kérem, évenkint az az asszony! Százezret! Hát akkor
               mit neki Hekuba!</p>
            <p> Aljas nő; higyje meg nekem, Levisznyey, hogy aljas nő,  jegyezte meg Auguszta épp
               olyan halkan, mint a hogy ez az egész beszélgetés történt; de közben valahol bent a
               szive titkos rejtekében, fájón rezdült meg ugyanekkor egy avult hur:</p>
            <p> Istenem, hogy hogy’ lehet némelyiknek ilyen szerencséje?!</p>
            <p>A napidijas nyelt egyet.</p>
            <p> Aljas? Nem az, nagyságos asszonyom, csak szép.</p>
            <p> Oh,  legyintett a kezével becsmérlőn a segédhivatali igazgatóné  megvénül az is
               már idestova, Levisznyey! Megvénül!  És, most már tudván, hányadán van a gavallérral
               Gyurit illetőleg, egyszerre ismét felülkerekedett benne az anya, s gyanakvó arccal
               pislogott a rizspor közül a zongora felé, a hol a kis zenész, gyöngéd futamokat
               csalva ki a billentyükből, játszás közben élénk arckifejezéssel vetett oda egyegy
               szót a lányoknak, mig Tera, a nénje gömbölyü vállára támaszkodva a zongora sarkán,
               álmodozón hallgatta.</p>
            <p> Jól mulatnak?</p>
            <p> Nagyon,  felelt az anyjának Guszta, meg sem mozdulva a könyöklésében.</p>
            <p> Rajtam,  nevetett Ollár, s bizalmaskodón hunyoritott a két leányra.</p>
            
         </div>
         <div type="chapter"> 
            <head>V. FEJEZET.</head>
            <p>Csöngettek. Tera kölletlenül mozdult meg, hogy teljesitse a hivatalát. Levisznyey
               azonban intett neki, hogy maradjon.</p>
            <p> Majd én kinyitom az ajtót.</p>
            <p>Perc mulva visszajött. Postáskönyv volt a kezében és levél.</p>
            <p> Rahóthy Tera urleánynak  vitte oda tréfás fontoskodással a zongorához a könyvet 
               ajánlott. Itt a tintaceruza.</p>
            <p>A kis álmodozó kiváncsian pillantott a boritékra:</p>
            <p> György irása,  mondotta csaknem suttogó hangon, és félszemmel Ollárra nézett.</p>
            <p> Gyuri?  kapott élénken a szavába az anyja,  vajjon mit ir? Talán beteg? Olvasd
               el, Tera!</p>
            <p> Majd aztán,  huzódott a lány, és beirván a könyvbe a nevét, sietve ment vissza a
               zongorához.</p>
            <p> Nos? Hogy volt?</p>
            <p> Ajh,  felelt Auguszta,  majd talán holnap? Nem?  S a mig Levisznyey visszavitte
               a könyvet a postásnak az előszobába, fölszakitotta a boritékot, és műértő szemmel
               futotta át a levelet.</p>
            <p> „Édes, egyetlen Terám!”  olvasta magában.  „Kétségbeesett lépésre határoztam el
               magamat, de tegnapi viselkedésed után, mikor ama bizonyos Ollár nevének a hallatára
               széttépted az ibolyámat, s vele együtt a szivemet, el kellett szánnom rá magam, hogy
               mindent kockára tegyek. Minélfogva ezennel megirom neked, hogy szeretlek, imádlak,
               nem tudok nélküled élni, és megkérlek, hogy légy a feleségem. Nagykorusittatom
               magamat és meglásd, milyen végtelenül boldogok leszünk Rahótváron. Ma nem küldtem
               ibolyát, ma csak a szivemet küldöm neked. Mosolyogj rá, és dobogni fog, fordulj el
               tőle, s örökre kihül. Válaszodat türelmetlenül várja (ajánlott levélben, expressz),
               és kérlek, ne mutasd a levelet senkinek.</p>
            <p>Ezermilliószor csókol</p>
            <p> a te sirig szerető</p>
            <p> Györgyöd.”</p>
            <p>Tera, mikor Rahóthyné feltörte a boritékot, olyan mozdulatot tett a kezével, mintha
               tiltakozni akarna. Ám a tekintete találkozott az Ollár egérszemével, és ettől rögtön
               egykedvü arcot vágott. Hanem a mint kezdte látni, miként derül ki sorrólsorra az
               anyjának az arca, szokatlan nyugtalanság fogja el, s idegesen pillogatott a levél
               felé. Auguszta végre nagy lelki nyugalommal összehajtogatta a levelet, és
               Levisznyeyhez fordulván, hanem azért sanda mészárosként, ugy hogy a zongora körül se
               maradjon el a hatás, kényeskedően megszólalt, hogy:</p>
            <p> Na, kedves Levisznyey, most nagy öröm ért bennünket. Tera menyasszony. Ime,
               bemutatom Rahótvár leendő urnőjét.</p>
            <p>Ez az utolsó szó már izgatott hangokba veszett bele. Az őzszemü lány ijedten futott a
               szoba közepére a szalonasztalhoz, és égő pirral az arcán, izgatottan hadonászott a
               levegőben, hol a megbotránkozásában értelmetlen szavakat hápogó anyja, hol meg az
               izgalmas gyönyörrel rábámuló Ollár s a csititó szerepére vállalkozó Levisznyey felé
               kapdosva a megrettent tekintetét:</p>
            <p> Nem! Ez nagyon rossz tréfa volt tőled, anyám!... Én sohse szerettem Gyurit ugy és
               nem is leszek neki a felesége soha, soha!</p>
            <p>Aztán, mialatt Guszta kárörvendő diadallal hajladozott Rahóthyné körül, élénk
               taglejtések közt magyarázva neki, hogy:</p>
            <p> Sohse esoffirozd magadat, anyácska! Tudod, hogy Tera milyen szeszélyes! Még azt
               találják hinni az urak, hogy valami érdeked van a dologban!  a feleségül kért
               boldogtalan hajadon kikapta az anyja kezéből a levelet, és belepillantott.</p>
            <p>„...ama bizonyos Ollár”,  ez tünt elsőnek a szemébe. Ollár, Ollár. Hamar elolvasta
               az egészet, majd csöndesen összehajtogatta.</p>
            <p> Szegény Gyuri  és két könycsepp csillant meg a szemében.</p>
            <p> Látod, milyen ostoba vagy!  nevetett rá epésen Auguszta ugy, hogy rezgett bele a
               tokája, mint az aszpik körben a tálon.  Olyan vagy, mint a hörcsög, most meg
               sajnálod! Különben is  az epés nevetésből ekkorára már csak az epe maradt meg  még
               beszélünk erről a dologról! Érted!?</p>
            <p>Tera Ollárra tekintett.</p>
            <p> Bocsássanak meg,  mondta  hogy ilyen kellemetlen családi jelenetet rögtönöztem,
               de végre is nem parancsolhatunk mindig az érzelmeinknek. Lehet, hogy ostoba vagyok,
               anyám  felelt most Rahóthynénak  hanem azért neked nem kellett volna itt az urak
               előtt előhozakodnod vele. Ugye kértelek, hogy majd később bontsuk föl ezt a
               szerencsétlen levelet? A mi pedig azt illeti, hát másodszor is csak azt mondhatom, a
               mit az előbb: ha Gyuri beteg lenne, én szivesen ápolnám éjjelnappal, mert nagyon
               szeretem, mint kedves jó fiut, és örömest megtennék érte mindent, hogy egészséges
               legyen. Hanem a felesége lenni, nem, anyám, nem, nem, soha!</p>
            <p>Levisznyeyt, a kit semmiféle helyzet sem szokott zavarba hozni, nagyon mulattatta ez
               a feleselgetés, az egérszemü hegedüs azonban olyanféleképp kezdte érezni magát, mint
               a jónevelésü betörő, a ki családi idillt zavar meg. A mire annál is több oka volt,
               mert hiszen a zongorahangolás ürügye alatt maga is határozott hóditó szándékkal
               furakodott be a segédhivatali igazgatóék házába, és, bár soha sem ismerte magát
               valami nagy nőcsábitónak, ez után az itt töltött másfél óra után már maga is kezdett
               hitelt adni annak, a mivel előtte való este a szinházi korcsmában, a vacsoránál
               Levisznyey biztatta, hogy  ugymond  „Matyi, Matyi, mondhatom neked, hogy Teruska is
               nagyon érdeklődik irántad.”</p>
            <p>Igaz ugyan, hogy a napidijas soha még a nevét sem hallotta Ollárnak Tera szájából, és
               az egészet csak azért találta ki, hogy ugrassa vele az ő „Matyiká”ját, a kinek
               kiolvasta a hunyorgó, szürke szeméből, hogy tetszik neki a lány, és a kivel céljai
               voltak.</p>
            <p>Az ugratás bevágott. Tera, a kit már ugyis idegessé tett a köhögős fiu udvarolgatása,
               meg az a gondolat, hogy talán egész életén keresztül áltassa a pénzéért azt a szegény
               gyereket,  most a végzetes szerelmes levél után képzeletének egész üde erejével a
               bozontos üstökü muzsikus felé fordult, mint a tányérrózsa a nap felé. Igy történt,
               hogy a mikor a jónevelésü betörő a házi perpatvar láttára már puszta illendőségből is
               fölkelt a zongora mellől, s mélyen meghajolván a termetes Rahóthyné villámot cikkázó
               tekintete előtt, kezüket csókolta ő nagyságáéknak, vagyis az ajtót keresve (nehogy a
               háziasszony mutassa meg neki), ajánlotta magát, akkor Tera, az ideges, a bolond, a
               szeszélyes, oh, nem: a becsületes, a nyiltszivü, a bátor kis Tera odaállt elejbe és
               hátradugván a kezét, a feje fölött röpködő anyai villámok néma tüzében vakmerően,
               akár valami kis hős, de édesen csicseregve, mint a veréb, a ki a szabadságot szereti,
               ottmarasztalta:</p>
            <p> Mester, Ollár mester, ne menjen még! Játssza el még egyszer azt az elsőt, tudja, a
               „Háromkirályok”ból! Ugye, anyám?</p>
            
         </div>
         <div type="chapter"> 
            <head>VI. FEJEZET.</head>
            <p>Hiába szabadkozott a boglyas üstökü és hasztalanul biztatta Rahóthyné (a kinek, mint
               aznap este aztán az urának elmagyarázta, összes tapintatára szüksége volt, hogy
               goromba ne legyen a kócos muzsikussal szemben), hogy:</p>
            <p> Ugyan, lányom, a tisztelt urnak (többé már nem volt „művész”), bizonyosan dolga van
               ilyenkor. Hát nem érted?  de Levisznyey, a kinek éppen a kedvére való volt ez a
               mulatság, valamint a titkos szemjátékuk révén vele egyetértőn Guszta, a ki majd
               megpukkadt, ezuttal jókedvében, az uj fejleményeken, olyan feltünőn tartóztatták az
               egérszemüt, hogy ez akarva, nem akarva (hanem azért tulajdonképpen mégis inkább
               akarva), csakugyan ott maradt, és játszott. Még pedig olyan szépen, hogy maga
               Auguszta is, a ki (hiszen ösmeretes a zene hatása a lélekre) időközben, legalább
               látszólag és egyelőre, csaknem lecsillapult, helyénvalónak vélte, hogy hangjában
               ugyan még mindig némi csipős elmeéllel, megjegyezze:</p>
            <p> Bravó! Hiszen maga ugy játszik a mi zongoránkon, mint egy Vecsey Feri!</p>
            <p>A hegedüs szemérmesen sütötte le a szemét. ( Mért sütötte le? Most nem látom, 
               tüzelte magát gondolatban, a zongora szélére könyökölve Tera).</p>
            <p>Levisznyey jóakaróan nevetett:</p>
            <p> Találó, nagyságos asszonyom! Iggen találó!  Guszta pedig gyorsan az anyja füléhez
               hajlott:</p>
            <p> De anyácska, Vecsey Feri hegedüművész.</p>
            <p>Mire az anyácska felhuzta a tokáját:</p>
            <p> És aztán? Nézze, Levisznyey, tegnapelőtt a villámoson mentem, és egy jogász mesélte
               egy fiatal lánynak, hogy, aszongya, Jászai Mari is föllépett a matinéjukon, és milyen
               óriási sikere volt. És a lány, tudja, uri lány volt, hisz az ilyesmit már a
               beszédéről is meg lehet ösmerni, erre azt kérdezte a jogásztól, hogy aszongya:
               „Szépen énekelt?” Pedig Jászai Mari sem énekesnő. Hát mi van abban? Tévedni emberi
               dolog! No nem, izé ur? És ráadásul maga hegedül is, hát mért ne lehetne akkor azt
               mondani, hogy ugy zongorázik, mintha hegedülne? Akarom mondani, mintha Vecsey Feri
               hegedülne. Játék  játék. Ez is kottából van, meg az is. Nem igaz, Levisznyey?</p>
            <p>Ezzel a derüs mozzanattal, meg a lányok s a két látogató közt egy meleg
               kézszoritással végződött be a sikerült zongorahangolás.</p>
            <p>Igaz, hogy mihelyt becsukták Levisznyeyék mögött az előszoba ajtaját, Rahóthynénak
               majd kiugrott a szeme az üregéből, a hogy ujra rátámadt Terára:</p>
            <p> Megállj, jőjjön csak haza az apád!  de viszont Levisznyey, a mint a
               tapasztaltaktól kissé nekihevült egérszemüvel lefelé dobogott a gyéren kivilágitott
               lépcsőházban (öt óra után, télen, bizony még a legsötétebb lépcsőházakban is meg kell
               már gyujtani a légszeszt), elégülten veregette meg az oldalán egy lépcsőfokkal
               előtte, vagyis alatta loholó Ollárnak a vállán a szinehagyottas, sárga
               télikabátot:</p>
            <p> Nyeregben vagy, Matyikám! Én mondom neked, hogy nyeregben vagy!</p>
            <p>Leértek az utcára. Ott nagy kavarodás volt. Az áprilisi hó, vásott gyerkőc módjára,
               fehér pölyhökkel csiklandozta a szelet, a szél megharagudott és kergetni kezdte a
               havat, a mely rézsutos iramodással menekült előle, viháncoló kedvében csillogó,
               hideg, csöppnyi kotillionjelvényeket tüzdelve a járókelők kabátja gallérjára, prémes
               cicájára, vagy éppen a kipirosodott orruk hegyére.</p>
            <p> Hova mész?  kérdezte Levisznyey, a cilinderje karimáját szorongatva.</p>
            <p> A szinházba. Kár, hogy nem vagyok legalább is karmester.  Tudod, barátom, ma ugy
               dirigálnék, mint egy Isten. Mint egy valóságos Isten! Pompásan érzem magamat,  és a
               puha nyulszőr kalapját lehuzván csaknem a füléig, vigan kocogott zsebrevágott kézzel
               a kirakatok villamos fényében a gavallér napidijas, vagy talán inkább napidijas
               gavallér mellett a friss havu, csuszós kövezeten.</p>
            <p>Levisznyeynek hócsillagok rezegtek (mivel szembe fujta őket a szél) a nyirott, szőke
               bajuszán.</p>
            <p> Terácska, mi? Ugye, megmondtam, hogy érdeklődik irántad? Hát nem kikosarazta
               máris?</p>
            <p> Édes lány...</p>
            <p> De a vörös is az, he? Barátom!  és elégültsége jeléül cuppantott egyet.</p>
            <p> Hogyne, hogyne!  bólintott rá mentükben Ollár.  Hanem Tera! No, tudod, Árpi,
               köszönöm, hogy becsempésztél a familiába!</p>
            <p> Kérlek, kérlek,  háritotta el az magától előkelő legyintéssel a hálálkodást. 
               Nincs véletlenül öt koronád? Holnap visszaadom a többivel együtt.</p>
            <p>A kis zenész mélyet sóhajtott.</p>
            <p> Barátom, az éjjel az egész á kontómat elalsóztam.</p>
            <p> A Newyorkban? Azután, hogy elváltunk? Látod, ha én kibiceltem volna neked, akkor
               biztosan szerencséd lett volna.</p>
            <p> Meglehet,  motyogta a hegedüs. Majd, miközben kis hija, hogy neki nem ment egy
               szembejövő öregasszonynak, meggyőződéssel füzte tovább,  nem az öregasszonyt, hanem
               a beszédet:</p>
            <p> Milyen szamárság! Hajh, ha egy édes kis feleség várna otthon vacsorával! Dehogy is
               jutna eszembe kártyázni fél éjjelen át!</p>
            <p>Kiértek az Erzsébetkörutra. Épp akkor robogott el puhán előttük olyan kürt
               jelzéssel, mint valami egyházi zene, egy sárgavörös csiku nagy gépkocsi, mérsékelt
               iramodással menekülve alkalmasint a saját benzinillata elől.</p>
            <p> Ott szalad az orosz,  kapta ki a zsebéből a kezét az egérszemü, s Kamenov gróf
               tovapöffögő automobilja után bökött a levegőbe.  Mariskától jön, mi?</p>
            <p>A napidijas szórakozottan pillantott végig a fénylő utvonalon.</p>
            <p> Azt hiszem. Megy ebédelni a kaszinóba.</p>
            <p>Megállt és kezet nyujtott Ollárnak.</p>
            <p> Hát Isten veled, Matyikám. Te a Newyorkba mész? Igen. Én meg jobbra tartok.</p>
            <p>Elváltak. A hegedüs boldogan ügetett egyedül a maga utján, Levisznyey pedig bement
               egy kapu alá, szivarra gyujtott (azért nem tette előbb, mert akkor a „Matyikáját” is
               meg kellett volna kinálnia) s fölment egyenest a Terézköruton Csengedi Mari
               lakására.</p>
            
         </div>
         <div type="chapter"> 
            <head>VII. FEJEZET.</head>
            <p>Körülbelül harminc, huszonöt, de még huszonegy évvel is ezelőtt hires gavallér volt
               Budapest társaságos életében Rahóthy Tamás. Csaknem félmillió forintot érő vagyonát 
               agglegény létére  félő tisztelettel emlegették a lányos mamák, a kik épp ugy
               ijesztgették a gyermekeiket az ő nevével, akárcsak a nagy hun király idejében a
               germán anyák a maguk vásott porontyaikat Attiláéval. Csakhogy a germán csemeték
               picinyek voltak, s azzal rémitgette őket az anyjuk, hogy:</p>
            <p> Uh, mindjárt elvisz Attila, ha rosszul viseled magadat!  viszont a budapesti mamák
               csemetéi kivétel nélkül ábrándos, vagy hamiskás szemü, nagy, eladó lányok voltak,
               könnyü selyem, vagy fehér mosózubbonykában, mesterien fésült hajjal és gondosan
               ápolt, sőt festett rózsaszinü körömmel, s igy szólott, szemrehányó hangon, az
               ijesztgetésük:</p>
            <p> Na ’iszen, Mici (vagy Emmi, vagy Nusi), téged sem visz el soha Rahóthy Tamás, ha
               ilyen maflán viseled magadat! (Mint a hogy ma délután is a tennisznél. Vagy a
               kiránduláson, vagy a teán, és igy tovább.)</p>
            <p>Valljuk meg őszintén, ez az anyai aggodalom általánosságban jogosnak látszott.
               Rahóthy Tamás (huszonkét évvel ezelőtt) immár az ötvenedik esztendejét járta, s ebből
               legalább három évtizeden át mindig a nők körül forgott, a szentházasság csábitó
               almájába azonban csak sehogy sem akart beleharapni. Félt, hogy a torkán akad a
               csutka.</p>
            <p>Csupán az ő finomultabb izlésére vall, hogy ezt a huzódozást a következő „festői”
               hasonlattal világitotta meg alkalomadtán a barátai előtt, ha faggatták, hogy mért nem
               köti be már ennek vagy amannak az eleven habostortának a fejét.</p>
            <p> Ajajj, öreg cimbora, tudod, én imádom az asszonyokat; azaz hogy a lányokat, azaz
               hogy mind a kettőt, de csak  mint mondani szokás  tisztes távolságból. Nem érted?
               Na, ez igazán mulatságos. Hát a nő, pajtikám, az én szememben olyan, mint valami szép
               festmény. Ne zavarj, kérlek! Olajfestmény. Nézem, nézem őket és nem birok eltelni
               velük, (ugye, te sem, vén kópé, pedig te már begubóztál!) Meghiszem azt! Hiszen a nő
               a teremtés remeke. Mi? Hanem  s ennél a kijelentésnél rendszerint biggyeszkedve
               hunyoritotta be az elmés, acélszürke szeme szögletébe a monoklit  hanem csak
               messziről, mint az olajfestmény, a melynek minden művészi hatása durva mázolássá
               olvad össze, mihelyt egészen odalépek a vászon elé, hogy közelről vegyem szemügyre.
               És látod, ez az! Nem tudjátok, hogy honnan kell nézni az olajfestményt. Hogy akvarell
               is van, a mi közelről is szép? Mesebeszéd, barátom! Hát most már mondd meg, pajtás,
               mi a csodának rontanám el én az illuzióimat azzal, hogy bolond fejjel odalépjek
               bármelyikükhöz:</p>
            <p> Szép maszk, messziről tetszel nekem. Hadd lám, mennyire ábránditasz ki
               közelről!...</p>
            <p> Fuccs lenne,  fejezte be a mondókáját, s felhuzván a mesterségesen megfeketitett
               szemöldökét, lemondólag ugratta ki a helyéből a monoklit.</p>
            <p>Szóval, a még mindig délceg, takaros, sőt kitatarozott Rahóthy Tamás, a kit talán
               beteggé tett volna, ha két napig nem pletykázhatott volna hölgyek, és kivált szép,
               fiatal hölgyek társaságában, tulajdonképpen megcsontosodott agglegény volt, a kiben
               ugy lappangott a házasságtól való félelem, mint másban a csúz: hol a vállperecébe
               nyisszentett bele, hol a könyökébe,  hol akkor, a mikor a csinos Micinek udvarolt a
               legtüzesebben, hol mikor Nusinak, Dusinek, Tusinak, Rusinak, vagy szinonimáinak.
               Hiába szálltak feléje az eladó lányok és eladósodott fiatal özvegyek, akárcsak a
               Ferenciekterén a Máriaszobor elé pöttyögetett buzaszemre a galamb, a vén bünös
               csupán kerülgette őket, mint macska a forró kását, hanem a száját nem égette meg a
               kásával sohasem. Ha Attila „Isten ostora” volt, Rahóthy Tamást is kétségtelenül
               megillette az az elnevezés, a melyet egy csipkelődző természetü táblabiró barátja
               ragasztott rája, akár valami vignettát, a rendes asztaltársaságukban a kaszinóban,
               hogy:</p>
            <p>„Mamák sóhaja.”  Mert az volt ő valóban a százezreivel együtt.</p>
            
         </div>
         <div type="chapter"> 
            <head>VIII. FEJEZET.</head>
            <p>Egy verőfényes juniusi délután azonban itt is megismétlődött a kut meg a korsó
               szomoru esete. A fürge agglegény gyanutlanul tenniszezett a rendes tavaszi
               társaságával Habajthyék svábhegyi nyaralójában, a mikor játék közben egyszer csak ugy
               találta képen vágni a lapdával a nagyon is csinos, de még a csinosságánál is kacérabb
               Klinger Micit, (a ki épp akkor, mikor az öreg ütött a lapdaverővel, eléggé
               vigyázatlanul a szomszédjára, Edöméri szinészre villogtatta kacagva a fehér
               fogsorát), hogy a még alig tizenhét esztendős kecses szőke lánynak menten bedagadt
               tőle a balszeme.</p>
            <p> Jaj!  sikoltotta Mici, s egyet fordulván a tulajdon tengelye körül, odatapasztotta
               a formás tenyerét a vérben forgó szemére.  Ezt jól megkaptam!</p>
            <p> Ügyetlen!  kiáltott az elegáns, fiatal szinész Rahóthyra meglehetősen gorombán. Az
               ijedten futott a leányhoz (a játék abbanmaradt):</p>
            <p> Az Istenért, Mici, megütöttem?  s mialatt már az egész társaság odaverődött
               köréjük, valóságos rémülettel folytatta:</p>
            <p> A szemét? Oh, ha tudtam volna, hogy nem fogja föl a lapdát!</p>
            <p>Ruganyos toppanással fordult szemközt a szinésznek:</p>
            <p> Igazán boldognak érezném magamat,  mondta gyanus hidegséggel  ha ügyesebb lettem
               volna, s ő nagyságának a szeme helyett a maga tekintélyes fülét találtam volna
               el.</p>
            <p>A társaságon gunyos, futó mosoly rebbent keresztül. Edöméri összeszoritotta a
               fogát.</p>
            <p> Én jobban meg fogom választani a helyet, a hol a fülére tapintsak az urnak!  szólt
               indulatosan, és hizelgőn fordult Micihez. De Tamás ügyet sem vetvén rá, elejbe
               furakodott:</p>
            <p> Nagyon megütöttem, Mici? Fáj?</p>
            <p> Fáj,  felelte amaz valami bámulatos női szimattól most egyszerre már rá sem
               hederitve a szinészre, és batisztzsebkendejével lassan nyomkodta a szemét.</p>
            <p> Óh, Micc! Micc! A szemed világa!  sipogott Laura ő nagysága, a Klingerárva
               németből beojtott vénkisasszonynagynénje s egyetlen élő rokona, a ki jelentős
               térfogatával csupán mostanra birt legördülni a pályára a hajnalkával befutott
               verandáról.  Jajjaj, kedves Herr von Rahóthy,  s szavai nyomatékául figyelmeztető
               szemrehányással érintette meg a kövér kezével a gazdag agglegénynek a karját,  a
               Micc szemevilága! Um Gottes Willen, mit fog csinálni egy árvalány a szemevilága
               nélkül?</p>
            <p>A „mamák sóhaja” kétségbeesetten mentegetődzött:</p>
            <p> Igazán nem én vagyok az oka, édes nagysád! Ha csak sejthettem volna! Most ( Kérem,
               az utból!  szólt rá keményen a szinészre, a ki erőszakosan megint közéje s a lány
               közé akart furakodni)... most rögtön hideg borogatást rakunk rá, édes Mici. Micike!
               Csak ne haragudjék! Én magam fogom borogatni. Megengedi?</p>
            <p>S vitte az erőltetett hangon nevető árvácskát a karjánál fogvást föl a nyaralóba.</p>
            <p> Micc! Micc! A szemed világa!  sopánkodott a néni, a ki olyan lihegve loholt
               mellettük, mint a kövér dobos a század oldalán.</p>
            <p> Én magam.  folytatta Tamás ur.</p>
            <p> És  fáj? Ejnye beh sajnálom! (Schrecklich! Ez valami!  tördelte a kezét a levegő
               után kapkodva a néni)  ha megengedi, én fogom borogatni, igenigen, én magam fogom
               ápolni mindaddig, a mig csak teljesen meg nem gyógyul a szeme, édes Micike.</p>
            <p> Gott im Himmel,  csapta össze elismerően a félkeztyüs tenyerét Laura néni  ez a
               legkevesebb, a mit megtehet, Herr von Rahóthy!</p>
            <p>A szőke lány kacér hahotával vetette hátra kissé oldalvást szegve a fejét, ugy hogy
               egy pillanatra még láthatta a mögöttük elmaradt fiatal szinész mogorva tekintetét, s
               aztán rákacsintott a félszemével a koros gavallérra:</p>
            <p> Hallja? A néni azt mondja, hogy ez a legkevesebb. Hát jó, tegye meg a
               legkevesebbet, Rahóthy!</p>
            <p>Tamás ur másnap megverekedett Edömérivel (az erőltette a párbajt, ő pedig nem tért ki
               előle), s  mivel ugyis a fülről volt szó  gyönyörüen végighuzott a képén a jobb
               fülétől, le majdnem a szája széléig. Ő maga meg addig járt borogatni a ravasz néni
               kis lakására a szép Micit, a mig egyszer csak azon vette észre magát, hogy olyan
               hálóba keveredett bele, a melyikből nem bir, sőt a mi még rosszabb (hasztalanul
               mozgatott meg fűtfát a vészhirre hideg verejtéket gyöngyöző Rahóthy Farkas) már nem
               is akar kiszabadulni.</p>
            <p>Két hónap se telt bele, s Klinger Mici (a kinek akkoráig már régen elmult a szeméről
               a daganat, hogy annál vastagabb hályog nőjjön helyette Rahóthy Tamásén) felesége lett
               a gazdag agglegénynek. Tizenhét éves korában.</p>
            <p>A fiatal Edöméri, a ki a budai pletykák szerint már a végzetes lapdaütés előtt
               féligmeddig a vőlegénye volt Micinek, nemsokára eltünt a fővárosból. Vele különös
               játékot üzött a sors. Hősszerelemesnek készült, hanem az arcára kapott vágás, a mikor
               beforradt, annyira félrehuzta a száját, hogy szinpadon szinte lehetetlenség lett
               volna nevettető hatás nélkül beszélnie. Ezt a képébe bujt uj tehetséget fedezte föl
               benne az a vidéki szinigazgató, a ki azután elszerződtette magához komikusnak.
               Akárcsak az életben, a hol a maga kis tragédiája keretében tulajdonképp a legtöbb
               ember komikus grimaszt vág a fekete rámában.</p>
            <p>Az ifju Rahóthyné nem egészen egy év mulva  kénytelenkölletlen  meghozta az urának
               a legnagyobb örömet, a mi szerelmes férfit érhet: megszületett a nyivákoló kis György
               urfi. Két esztendei se hideg, se meleg házasélet leforgása után pedig (mert forog az
               is, mint a szerencse kereke: „jól forgasd tengelyét, hogy ki ne dülj!”) a legnagyobb
               gyalázatot: belehabarodott egy Eichner nevü ulánus kapitányba, a ki mellékesen báró
               is volt és (mégis csak olajfestmény!  gondolhatta Tamás ur) nem törődve se
               becsülettel, se gyerekkel, egy szép napon elutazott Kolozsvárra, házat vett, áttért
               az unitárius vallásra, s (akkor még igy lehetett az ilyesmit elintézni) elvált az
               urától. Természetesen itt is történt egy kis páros viaskodás, még pedig golyóval,
               hanem ennek már Tamás ur itta meg a levét. Öt esztendeig tengődött még a mellébe
               szorult ólomdarabbal, a mig végre apátlananyátlan hagyván a hat éves Györgyöt,
               kilehelte a lelkét.</p>
            <p>Hanem akkorára már beleojtotta a gyerekbe, hogy az anyja régen odalent pihen valahol
               a Földközitenger fenekén. Meg is mondta, hogy hol: Málta közelében, mintegy tizenkét
               angol mérföldnyire a sziget délkeleti részétől. Ott ütközött össze a hajónk 
               füllentette  egy francia gőzössel. Nászutra tudniillik kissé körülhajókázott volt
               Micivel a Földközitengeren, s volt is némi keserü igazság abban, hogy már ott, a
               nászuton halt meg, legalább is az ő számára, a kikapós szép asszony.</p>
            <p>Hanem azért egyszer majd hogy meg nem járta ennek a hajókatasztrófának a meséjével. A
               fiucska ugyanis, a ki természetesen sokat törte a kis fejét azon a nagy kérdésen,
               hogy miért is halt meg az ő mamája, a mikor az olyan jó lehet, ha valakinek él az
               édesanyja, valamikor, négy esztendős korában, minden bevezetés nélkül, azt kérdezte
               tőle, hogy:</p>
            <p> Apuskám, miért utaztak maguk a hajón a Földközitengeren?</p>
            <p>A mire Tamás ur, a kinek hirtelenében nem jutott eszébe, hogy a gyermek voltaképp
               mire céloz, sebtében igy felelt:</p>
            <p> Nászuton voltunk, fiacskám.</p>
            <p>És csupán akkor kapott észbe, a mikor a gyermek a maga kis oktondiságában szerencsére
               nem azt kérdezte tőle, hogy:</p>
            <p> Hát akkor én a tenger alatt jöttem világra, apuskám, mint a halak?  hanem csak
               ezt:</p>
            <p> Ugye, apuskám, akkor én már nagy voltam?...</p>
            <p> Hála Istennek  fohászkodott magában megkönnyebbülten az apa ennek az
               ártatlanságnak a hallatára  még nincsenek játszópajtásai!</p>
            <p>György az apja temetésétől fogva idegen emberek szárnya alatt nőtt fel. Az egyedüli
               adatból, a mely a kezükben volt, csak a gyámja tudott Rahóthy Tamásnak egy
               hátrahagyott hivatalos leveléből annyival többet György urfinál az anyja sorsáról,
               hogy Klinger Mici annak idején elvált. De az öreg ur, már mint a gyám, tekintettel a
               gyerek érzelmi világára, még ezt sem mondta meg neki, hadd higyje szegényke, hogy az
               anyja ugy költözött el, mint igaz édesanyja!</p>
            <p>Mici a válópör befejeztével férjhez ment a délceg századoshoz, a ki azonban nemsokára
               hasonlithatatlanul jobb helyre került, mint a minőt egy pusztán csak tetszeni,
               szerepelni, feltünni vágyó, szivtelen asszonnyal való együttélés nyujthat. Paralizist
               kapott és azóta, mint Kitchener lord élte a világát a kies szanatóriumban, a
               melyikben hol az indiai gyarmatokon, hol Afrikában rendezett vérfürdőt (természetesen
               csak az edények és ablakok között), alapos megbotránykozására az intézet többi
               lakójának, a kik közt nem csekélyebb személyiségek voltak, mint az amerikai
               milliárdos ecetkirály, (a ki szegény iró létére ingyen ellátásban részesült), a kinai
               anyacsászárné, (a ki odabent még mindig élt), a walesi herceg és a szentháromság.
               Hát mit henceg ilyen urak közt lord Kitchener?</p>
            <p>Lehet különben, hogy a feleségére volt büszke szegény, a ki eleinte meglehetősen
               sürün meglátogatta, néhány év alatt azonban lassan egészen elmaradozott tőle. El
               azonban nem vált tőle, (örült, hogy báróné lehet) és pontosan fizette érte a
               tartásdijat, a mi pedig a transzváli s egyéb hadmüveletek révén (az összetört
               tányérokat és ablakokat is beleértve), olykor jelentékenyen fölszaporodott.</p>
            <p>De a báróné hálátlan lett volna, ha nem gondoskodott volna Kitchener lordról. Neki
               köszönhette ugyanis Levisznyey főhadnagy barátságát és ennek az igen könnyü
               fajsulyu, macskaszemü és macskajellemü huszártisztnek az érdeme volt viszont az,
               hogy a szép asszony már szalmaözvegységének első esztendejében rálépett a világot,
               sőt némelykor félvilágot jelentő deszkákra.</p>
            <p> Azt mondom én neked, Mici,  biztatta az önzetlen barát  hogy légy szinésznő. Nem
               neked való ez a polgári pálya, a hogyan mostan élsz.</p>
            <p>És addig nógatta, a mig Eichner báróné végre is megfogadta a tanácsát. Föllépett,
               kisérletképp, néhány műkedvelő előadáson, éppen két hónappal azután, hogy a kövér
               Laura néni (Micc! Micc! a szemed világa!) szivelhájasodásban jobblétre szenderült. S
               mikor érezte a dobogóról, hogy hogy’ szögezik a férfiak a szinházi messzelátóikat a
               gömbölyü, fehér vállára és hogy verődnek össze a tenyerek odalent a nézőteren a
               bokája láttára, megszédült és fölavatta magát Tália papnőjévé.</p>
            
         </div>
         <div type="chapter"> 
            <head>IX. FEJEZET.</head>
            <p>Nem lehetett volna ráfogni, hogy valami kiváló művésznő, hanem azért a primadonnaság
               külső kellékeiből nem hiányzott belőle semmi. Karcsu, hajlékony testével,  a melytől
               nem lehetett eltagadni bizonyos esetlenséget  sárgára festett, hatalmas kontyával,
               szépsége meg kacérsága virágjában ugyszólván az első föllépéstől fogva olyan ügyesen
               mókázott a közönséggel, de főként a kiválogatott, és valljuk meg mindjárt: jól
               kiválogatott gárdájával hogy hamarosan divatba jött. Néhány fiatalabb szinházi
               tudósitónak elcsavarta kicsit a fejét, az igazgatójától kapott egykét hatásos
               szerepet, együtt pezsgőzött a tisztekkel, meg a mágnásokkal és kész volt a hirnév,
               akárcsak egy káprázatos, szép ruha, a mit most hozott haza a szabó.</p>
            <p>Már csinos vagyont trillázott össze, (mert a maga pénzével takarékos volt, akár egy
               tabáni háziur), a mikor nem is annyira a sors, mint inkább kitünő barátja, a
               huszárfőhadnagy, (igy is nevezhetném: imprezáriója), összehozta az orosz Kamenov
               gróffal, a kinek egy főuri vadászat alkalmával, a melyre Párisból rándult le
               sárgavörös csikós gépkocsiján a Dunántulra, annyira megtetszett Magyarország, hogy
               itt ragadt. Először csak még egy hétre; azután egy hónapra, mig utoljára is báró
               E.né Csengedi Mari  a hogy a szinlapon szokott szerepelni  végképp Budapesten nem
               marasztotta. Szép kis palotát vásárolt magának az Andrássyut külső végén, Mária
               Pavlovnának pedig (igy szerette nevezni a szőke primadonnát attól fogva, hogy
               megtudta, hogy az öreg Klingernek Pál volt a keresztneve) vett egy csinos
               háromemeletes bérházacskát a nagy köruton.</p>
            <p>A gróf  még javakorát élte, ’sz a hires boxerlázadás idején még egészen fiatal
               követségi attasé volt Pekingben  roppant jó fiu volt. És a mellett igen eredeti
               ember. Bőkezü mágnás, a szó valódi értelmében, ha költeni kellett, ám a méltóságos
               arc mögött hamisan pislogó kalmárlélek, mihelyt kártyavető nyelven beszélve: „pénz
               állt a házhoz”. Oroszországi uradalmában agyafurt fogásokkal tudta kimángoroltatni a
               parasztjaiból az utolsó kopeket, patkányprocessziós szükebb hazáján kivül pedig
               pompásan értette a módját, hogyan lehet a legcélszerübben gyümölcsöztetni  óh, nem
               a kopeket, mert hiszen egyéb szórakozásain kivül hébehóba csupán a kaszinóban is
               tizezreket, sőt éppen most három hónapja (a mi időszámitásunk szerint) karácsony
               előtt kerek négyszázhetvenezer koronát vesztett el egy ültő helyében  hanem a
               kilencágu koronáját. Ő méltósága  nincs erre jó, rövid magyar szó, csak ez a mindent
               kifejező kis torz: „gründolt”. Vállalatokat, részvénytársaságokat alapitott. Ösmert
               nevü tevékeny főur és nagy összeköttetésü volt diplomata létére, a ki minden
               jövedelmezőnek igérkező jó ügyet buzgón fölkarol, itt is, ott is ügyesen azt a
               hiedelmet keltette föl a vállalkozó kedvü emberekben, hogy csak Nikolaj Alexandrovics
               Kamenov grófot kell fölkérni, hogy adja oda a nevét a vállalathoz, s akkor menten
               aranybánya lesz a jéghegyből is. Ő aztán kegyesen megengedte, hogy odabiggyesszék a
               nevét a prospektusra a részvénytársaság igazgatóságának vagy felügyelőbizottságának
               elnöke, vagy alelnöke gyanánt, s ennek a hathatós erkölcsi támogatásnak a
               tiszteletdijaként, a mikor már minden sikerült, zsebrevágott egy csomó részvényt, s
               ráadásul még az elnöki, vagy alelnöki javadalmat.</p>
            <p>Igy „gründolt” a gróf. Itt leánykiházasitó és biztositóintézetet, ott
               rákbetegszanatoriumot, a harmadik világvárosban (már mikor hol megfordult) „a kor
               legkényesebb igényeit is kielégitő”, pazar berendezésü nagyszállót. Most a
               gázömlést megakadályozó készülék értékesitésére alakitandó részvénytársaságot
               harangozta össze, amott hetedhétországra szóló lápfürdő létesitésén „fáradozott”,
               megint máskor pedig meg akarta alapitani (noha neki nap, azaz hogy éjhosszat a
               szájában fityegett a szivar) az antinikotinisták nemzetközi szövetségét, 
               természetesen tagsági dijjal.</p>
            <p> Adjatok nekem  morogta magában néha (főként, ha jelentékenyebb kártyaveszteségei
               voltak) türelmetlenül s nem is minden elmésség nélkül  adjatok nekem egy gyárat és
               megalapitom!</p>
            <p>Ezt a kétségtelenül sokoldalu tevékenységet természetesen nem mindig koronázhatta
               siker. A vállalat olykor halva született, vagy ha életben is maradt, a nagy hühóval
               megindult részvénytársaság néhány évi vergődés után, ugy lehet, fölszámolt. Hanem az
               már nem volt baj. Nikolaj Alexandrovics Kamenov grófnak a számadásában ez az egykét
               esztendő is jelentett hatvannyolcvanszázezer koronát, a mi pedig, ha ily könnyen
               lehetett hozzájutnia, még nála sem volt megvetendő összeg.</p>
            <p>Sajnos azonban, a karácsonyi kegyetlen kártyaveszteség óta mintha minden megfeneklett
               volna. Azt nem állíthatnám, hogy Kamenov minden fillér nélkül lett volna, mert hiszen
               a nagyurak a legkétségbeejtőbb helyzetben is költenek rendszerint annyit, a mennyiből
               egy jobb módu polgári család tizszertizenötször annyi ideig kényelmesen megélhetne,
               hanem, és ez volt a bökkenő, a hitelezők kezdtek szükölni a nagy veszteségei miatt, s
               a hitel megcsappanásának már a szele is  olyan életmód mellett, mint a milyen az
               övé volt  könnyen veszedelmessé válhatott volna.</p>
            
         </div>
         <div type="chapter"> 
            <head>X. FEJEZET.</head>
            <p>Ekkor, április végén, szerencsés fordulat történt. Nikolaj Alexandrovics Kamenov gróf
               értesitést kapott Pétervárról a nankingi alkirálytól, (a kivel még pekingi követségi
               attasé korában, az alkirály akkortájt egyszerü mandarin volt, meghittebb viszony
               fejlődött ki közöttük), hogy európai körutjában, a melyet a császár megbizásából
               tesz a hadsereg uj fölszerelésének a beszerzése céljából, május tizedikén Budapestre
               is ellátogatván, elfogadja a gróf ismételt meghivását és kiséretestül az ő
               palotájában óhajt megszállni.</p>
            <p>Nikolajnak most erre a fogadásra is készülnie kellett. Egész csapat mesterember
               dolgozott immár több mint egy hete az emeleti lakosztályban, a melyet a gróf kinai
               izlés szerint akart ideiglenesen berendeztetni. Odafent már reggel nyolc órától fogva
               lábcsoszogás, szögezés, kalapálás verte föl a palota csöndjét és a gróf, a ki csak
               hét óra felé tért haza a kaszinóból, idegesen nyitotta ki a szemét a zajra.</p>
            <p> Mégis csak  nyujtózkodott nagyot álmos szemmel  legjobban lehet aludni az
               automobilon!</p>
            <p>Szegény embernek tudniillik a társaság, a kaszinói éjszakázás (reggelig), Csengedi
               Mari, meg az üzleti ügyek annyira elfoglalták minden idejét, hogy nem egyszer rá sem
               ért lefeküdni, s valóban akárhányszor csak akkor bóbiskolhatott napközben
               egyetegyet, a mikor a gépkocsiján ment egyik helyről a másikra. Igy szokott hozzá
               apránkint, hogy az automobilja kényelmes bőrülésében pihenje ki a nap, meg az éj
               fáradalmait, és még a szociálisták panaszkodnak, hogy kevés idejük marad a
               nyugalomra.</p>
            <p>A soffőrje is tudta, hogy Nikolaj Morfeusz karjai közt szokott gépkocsizni, s éppen
               ez okból egyrészt nem rohant olyan széditő sebességgel a kocsival az utcán, mint a
               többi automobil, másrészt azonban minél kevesebbet is csöngetett, nehogy megzavarja
               gazdája álmát. A hü szolga! Egyszer, a mikor különösen kimerültnek találta a grófot,
               egy félreeső utcában inkább elütött egy öreg asszonyt, semhogy a lármás csöngetésével
               fölverje édes szunnyadásából a gazdáját...</p>
            <p>Kamenov megfürdött, megreggelizett, s már éppen el akart menni hazulról, hogy ott
               legyen a Gyermekvédő Liga választmányi ülésén, (ennek a választmánynak kivételesen
               önzetlenül volt a tagja), a mikor egyszerre csak betoppant hozzá Csengedi Mari.</p>
            <p> Micsoda váratlan látogatás  lépett elejbe a gróf kissé álmosan.  Hisz ugy
               beszéltük meg, hogy magánál villásreggelizünk!</p>
            <p> Azt még megtehetjük,  mosolygott a még mindig szép, noha már némileg virulófélben
               levő asszony, kissé erőltetett könnyedséggel rebbenve le az eléje tolt székre, 
               csakhogy most sokkal fontosabb ügyről kell magával beszélnem. Egy millióról van szó,
               Nikolaj.</p>
            <p>Nikolajnak rögtön kiszökött a szeméből az álom.</p>
            <p> Egy millióról, Mária Pavlovna?  kérdezte finom érdeklődéssel, s letelepült
               szemközt vele a nehézkes dohányzóasztalhoz.  Adósság?</p>
            <p> Dehogy,  magyarázta Mari nem minden izgatottság nélkül.  Ide figyeljen,
               Nikolaj.</p>
            <p> Nos... nos...</p>
            <p> Tegnap este, miután maga már elment, föntjárt nálam Mutschenbach, Bécsből.</p>
            <p> A fegyvergyáros?...</p>
            <p> Az; akkor azt is tudja, hogy ez az ur sokszoros milliomos.</p>
            <p> Nos?</p>
            <p> Nos, Mutschenbach olvasta a lapokban, hogy maga régi barátja a nankingi
               alkirálynak, a ki magánál is fog megszállni, hát mindjárt ideutazott...</p>
            <p> És?</p>
            <p> És azt az ajánlatot tette nekem, hogy ha kieszközlöm, hogy a maga házánál egy
               asztalnál ebédelhessen, csak egyszer, az alkirállyal...</p>
            <p> Furcsa gusztus. Talán fecskefészeklevest akar enni? Vagy bambuszcsirát?</p>
            <p> ...Ne szakitson félbe!... Egy asztalnál ebédelhessen vele, s bemutathassa neki a
               Mutschenbachféle ismétlőfegyvert, gyorstüzelőt, géppuskát, valamint az
               aeroplánvilágitó bombát és ha,  ide figyeljen  az alkirály nála rendeli meg a
               kinai hadsereg uj fölszerelését, még aznap, a mikor megtörténik a megrendelés, rögtön
               kifizet nekem egy millió koronát készpénzben.</p>
            <p>Kamenov gróf összecsapta ültében a bokáját is, meg a tenyerét is.</p>
            <p> Nagyszerü!  kiáltotta nevetve.  És mennyit kap az alkirály?</p>
            <p> Az is egy milliót.</p>
            <p> Ühüm. Csakhogy az már jenben. Mi? Látja, magát már becsapta egy millió koronával a
               derék Mutschenbach.</p>
            <p>Mari elmésen mosolygott.</p>
            <p> Ne feledje, édes Nikolaj Alexandrovics, hogy mi csak szerény közvetitők
               vagyunk.</p>
            <p>A gróf a bajuszát pödörgette:</p>
            <p> Nem bánom. Mutassa meg nekem azt az embert!</p>
            <p> Hát nyélbe lehet ütni a dolgot? Testvériesen fedezünk.</p>
            <p> Hogyne! Legalább remélem. De az egymillió koronát, azt biztosan megigérte az
               a...</p>
            <p>Nem mondta ki, hogy micsoda, de, ha Mutschenbach történetesen ott lett volna a
               szobában, hát a kettejük összemosolygásából megérthette volna, hogy ezek ugyan itt
               körülbelül kilószámra mérik az ő tiszteletreméltó személyiségét.</p>
            <p> A legkomolyabban,  ismételte Mari.  Nem sajnálja az a pénzt tőlünk sem, és, a mi,
               azt hiszem, az ügy sikerére nézve a fontosabb, az alkirálytól sem. Gondolod, hogy
               elfogadja?</p>
            <p>Nikolaj diplomatikus képet vágott:</p>
            <p> Ki? Az alkirály? Azt hiszem, előlegnek megelégszik vele... Mindenesetre azonban 
               folytatta szivarra gyujtva,  küldd el, kérlek, előbb hozzám az alakot, hogy mégis
               lássam, kicsodamicsoda, s egyáltalában ki tudjae nyitni a száját. Legalább is 
               füzte nevetve a szavához  annyira, mint az alkirály a fenséges markát.</p>
            
         </div>
         <div type="chapter"> 
            <head>XI. FEJEZET.</head>
            <p>Szereplő, s apró, vagy nagy diadalokhoz, tapshoz, avagy hatalomhoz szokott emberre
               nézve alig tudnék elképzelni lesujtóbb csapást, mint a mikor egyszer csak arra ébred,
               hogy tulélte magát. Ember, avagy, mondjuk, Plátó tollatlan állatja gyanánt elélhet
               akár százesztendős koráig, de tehetség, hir, hatalom vagy müvészi nagyság
               tekintetében már megérte a saját temetését. Boldog, a ki bölcs előrelátással
               idejekorán ki tud térni az egyéniségnek e nagy Waterlooja elől, s övéi csöndes
               fészkében találja meg azt az egyensulyt, a melyet, ha tovább akar repülni a sasokkal,
               mulhatatlanul elvesztett volna. De jaj annak, a ki vénülő szép asszony módjára
               ragaszkodik a szereplés mámorához és az izgalomtól reszkető kézzel próbálja meg utána
               festeni magán mindazt, a mivel hajdan a legszebb diadalait aratta; mert a festékben
               benne van a nevetség mérge, a mely nemcsak az arcbőrt, hanem a lelket is megeszi.</p>
            <p>Csengedi Mari már innenonnan tizenöt esztendeje mókázott, énekelt és táncolt a
               budapesti közönség előtt, és, noha még nem volt több harminchét évesnél  de
               fájdalom, már kevesebb sem lehetett. Okos asszony létére sokkal jobban ismerte magát
               meg a közönségét, hogysem ne tudta volna, hogy a népszerüségét sokkal kevésbbé
               köszönhette a müvészi tehetségének (a melyből ugyis csak vékony gyertyaszál pislogott
               benne), mint inkább annak a lobogó tüznek, a mellyel a szép fiatal nő ifjonti pajkos
               kedve csapott ki belőle, ha a szinpadra lépett. És ez a tüz, éppen azért, mivel nem
               müvészi erőből, hanem csak a fiatalságból táplálkozott, kialvóban volt. A nézőtéren
               talán még jóformán észre sem vették, ám ő már érezte a hervadás szelét, hogy többé
               nem az a szinpadon, a ki volt és a külső sikereken kivül nem lévén semmije sem, a mi
               széppé tehette volna számára az életet, páni félelemmel gondolt a jövőre, hogy mi
               történik majd, ha egyszer csak gyérülgyérül, s végül egészen elnémul a taps? Az
               Operettszinháznál, a hol most játszott, az igazgató már csak egy évre ujitotta meg a
               szerződését a régi fizetéssel, s a Diva direktora, a kihez ebbeli haragjában már el
               is szegődött a jövő esztendőre, aláirta ugyan neki a régi huszonnyolcezer koronás
               fizetést, ám  ez is az idők jele  jelmezpénz nélkül. Könnyü a patkányoknak; ha
               sülyed a hajó, fölszaladhatnak a födélzetre. De mitévő legyen hasonló helyzetben egy
               szegény primadonna? Az csak nem szaladhat föl, Istenem, a zsinórpadlásra?</p>
            <p>Nem, nem. A szép Eichner báróné érezte, hogy a helyzete idestova komollyá válik, s
               éppen azért, a mikor a nankingi alkirály tiszteletére adandó facipősebéd révén már
               ugyszólván a markában érezte Mutschenbach ur ötszázezer koronáját, gyors cselekvésre
               tökélte el magát. Ha a benső világa nem olyan sivár, akkor kapja magát és elmegy a
               vagyonával tőkepénzesnek, de mivel görcsösen ragaszkodott a szinpadhoz, a melyből
               még mindig és minden áron a régi dicsőséget akarta kisajtolni és biztositani magának,
               a becsvágyóbb és kockázatosabb utat választotta: elhatározta, hogy a saját
               szinházában lesz primadonna. Vetélytárs nélkül. A hol sem kevesebb gázsit nem igérhet
               neki a direktor, sem olyan darabokban nem kell föllépnie, a minőkben kevésbbé van
               hatásos szerepe, mert maga fog magának iratni darabot, annyit és olyant, a mennyit és
               a milyen neki tetszik.</p>
            <p>Kamenov gróftól jövet, miután megállapodott vele a milliós üzlet részleteiben,
               egyenest az öreg Felicitihez hajtatott, a Diva igazgatójához, a ki már multkor is, a
               mikor aláirták a jövő esztendei szerződést, pengetni kezdte előtte, hogy nem bánná,
               ha valaki megszabaditaná a szinháztól.</p>
            <p>Aznap estefelé, a mikor Levisznyey, Rahóthy Farkaséktól jövet (a hol Ollár ezelőtt
               egy órával Auguszta mamára nézvést olyan pukkasztó eredménynyel hangolta meg a
               segédhivatali igazgatóék rekedt zongoráját), bekopogtatott Mari szalonjába, a szép
               asszony már egy diadalmas terv sugaraiban sütkérezve, lépett eléje:</p>
            <p> Jó estét, Árpi...</p>
            <p>Levisznyey kezet nyujtott a primadonnának. Minden külön kinálás nélkül letelepült az
               asztal mellé, s közben nagyokat szippantva a trabukkóból, a melyet még az utcáról
               hozott be magával, röviden, taglalt mondatokban, mint valami érdekes pletykát, hanem
               azért mégis olyan fontoskodó képpel, mintha legalább is valami elismerésre számitana
               érte, elujságolta a délutáni esetet Rahóthyék házánál. Ollár látogatását, Gyurka
               levelét, meg azt a bizonyos kosarat, a melyet Terától fog kapni a fiu. Az asszony
               szórakozottan hallgatta egy darabig, mintha nem is az ő gyermekéről volna szó, aztán
               a történetke vége felé türelmetlenül vágott közbe:</p>
            <p> Jó, jó, édes Árpi. Én nagyobb ujságot mondok magának ennél.</p>
            <p> Mit? Hát nem is érdekli a dolog?  nézett rá savanyu ábrázattal amaz.  Pedig én,
               Isten uccse, azért rendeztem igy az egészet, mert azt hittem, kedveskedem vele
               magának, ha megakadályozom, hogy Gyurka, meg a Rahóthylány között...</p>
            <p> Na igen,  szakitotta félbe a szőke művésznő.  Köszönöm. Ámbár,  s itt közömbösen
               (és, Istenem, olyan szivtelenül!) ránditott egyet a gömbölyü vállán,  tulajdonképp
               nem is igen érdekel az egész dolog. Mit törődjenek a halottak az egymás dolgaival?...
               Hanem, tudja,  folytatta szempillantásnyi csönd után egészen más hangon, s jobb
               karját hirtelen ráfektetvén a sárgával diszitett pointlacesteritőre, élénken
               előrehajolt,  nagy esemény készül.</p>
            <p> Micsoda?  kérdezte fanyarul a napidijas gavallér.</p>
            <p>Mari hátravetette magát a széken.</p>
            <p> Direktor leszek,  mondta fenhéjázó hangsullyal, s meglátszott a csillanó
               tekintetén, hogy várja a hatást.  Szinházam lesz.</p>
            <p> Mi a szösz?... Uj szinház?</p>
            <p> A Diva. Megveszem.</p>
            <p> A Divát? Remélem, hogy ingyen veszi meg,  mosolygott epésen a férfi.</p>
            <p> Nem, édes barátom. Kétszázezer koronáért.</p>
            <p> Kétszázezer koronáért? Ugyan ne bolondozzék! Honnan volna a karácsonyi vesztesége
               után most egyszerre ennyi pénze a grófnak? S éppen szinházra! Vagy talán máris
               megpumpolta a nankingi alkirályt?  és bántóan nevetett.</p>
            <p>Mari bosszusan pillantott a vendégére:</p>
            <p> Nem mindenki olyan, kedves barátom,  felelte kissé élesen  hogy csak a másokéból
               lehessen pénze.</p>
            <p>Levisznyey nyelt egyet. Majd, vagy két percnyi hallgatás után már sokkal csöndesebben
               válaszolt:</p>
            <p> Hm, és én nem is tudtam felőle, hogy maga szinházat akar vásárolni.</p>
            <p> Ugyan már honnan is tudott volna felőle?  szólt, szintén szelidebben az asszony. 
               Mink is csak tegnap határoztuk el a dolgot. Maga pedig felém se nézett egy hete sem.
               Bizony. Május elsején alkalmasint alá is irjuk a szerződést. De csak a jövő évadban
               fogom átvenni. Ugyis nagy átalakitásokat akarok csináltatni, hát most május közepe
               táján bezárjuk.</p>
            <p> Hm. Ez igazán érdekes.  És tünődve mélázott maga elé.</p>
            <p> Nagyon. Haha, hogy röpül majd abból a házból Kata! (Tudniillik Lacfi Kata, a
               primadonna.) Ő lesz az első, a kit kidobok.</p>
            <p> Kár lesz.</p>
            <p> Már mért lenne kár?  fortyant föl az asszony.</p>
            <p> Mert igen jó kis szinésznő.</p>
            <p>Csengedi idegesen nevetett.</p>
            <p> Ugyan, édes Árpi, vallja meg őszintén, hogy maga most mindenáron bosszantani
               akar.</p>
            <p> Én?...</p>
            <p> Igen, igen. Még pedig azért, hogy nem a birtokot vesszük meg, hanem...</p>
            <p> Micsoda föltevés!  emelte tiltakozólag a szivarját maga elé a végzett katonatiszt,
               mialatt csakugyan a sikertelen birtokközvetitésnél elveszett paradicsom, akarom
               mondani: provizió járt az eszében.</p>
            <p>A szinésznő finoman mosolygott:</p>
            <p> Ne busuljon! Kárpótlom. Gondoskodom magáról.</p>
            <p> Igazgató társ?  kérdezte egészen fölvillanyozva a napidijas.</p>
            <p>Csengedi lassan csóválta a fejét, a melyet ugy szegett körül a göndörre fodoritott
               sárgásszőke haj, mint valami szinpadi paróka.</p>
            <p> Ugyan... ugyan, édes Árpi, még mit ki nem talál. Társigazgatónak megmarad Feliciti.
               A művészi ügyekhez jól ért, csak a pénzével nem tudott bánni. Sokkal jobbat szántam
               én magának annál. Magának adom bérbe a ruhatárt.</p>
            <p> Miért nem mindjárt a sugólyukat is?  pattant föl a volt főhadnagy.</p>
            <p> Olcsón. És csak az évad végén kell fizetnie a bért. Tudja maga azt, hogy a ruhatár
               évi nyolctizezer korona jövedelmet jelent?</p>
            <p>Ez megnyugtatólag hatott. De nem egészen.</p>
            <p> Hm. Levisznyey Árpád  szinházi ruhatáros. Én osztogassam a bilétákat is, mi?</p>
            <p> Dehogy, maga csacsi! Alkalmazottakat fog tartani. Magának csupán arra kell
               ügyelnie, hogy be ne csapják.</p>
            <p>A férfi elgondolkozott.</p>
            <p> De nekem valami társadalmi állás kell. Nem érti? Legalább szinházi titkár. A
               mellett, nem bánom, a ruhatár is az enyém lehetne.</p>
            <p> Jaj, Árpika,  mondta némi habozás után erőltetett vidámsággal az asszony  hát
               csak nem hiszi felőlem, hogy olyan kényes üzleti vállalatot, a milyen a szinház, majd
               éppen magára bizok, mint igazgatóra, vagy akár titkárra? Kecskére a káposztát?</p>
            <p>A végzett katonatiszt nem volt valami római jellem, (csodálatos, pedig minden ut
               Rómába vezet), ámde hisz a cseresznyefautánzatot is épp olyan szinüre festi a sárga
               pác, mintha valódi cseresznyefa volna; hát most már ő rajta is kiütött a pác. Kirugta
               maga alól a széket és szikrázó szemmel nézett a hamiskásan mosolygó primadonnára:</p>
            <p> Ilyet ne mondj nekem! Hogy mersz?...</p>
            <p>Jól ismert, rövid kopogás hallatszott az ajtón. A primadonna csititólag emelte
               pirosan duzzadó ajkához a két ujját, a napidijas elhallgatott, s a következő
               pillanatban belépett a fehér bóbitás szobalány (tilos volt neki kopogtatás nélkül
               benyitnia a szobába):</p>
            <p> Méltóságos asszony, itt a fodrásznő.</p>
            <p>Ez végett vetett a barátságos jelenetnek.</p>
            <p> Neked most persze pénz kell... (már ő is tegezte; furcsa, a polgári házastársak
               rendszerint békességben tegezik egymást, s csak akkor magázódnak, ha civakodnak;
               emezeknél meg forditva szokott lenni)  szólt nem éppen barátságosan, s inkább
               egyszerü, bővitett kijelentő mondat, semmint kérdés alakjában a primadonna, mikor már
               kiment a leány.</p>
            <p>A férfi a vállát vonogatta. Kivett egy szivart a dobozból, s lecsipvén a végét,
               rágyujtott.</p>
            <p> Adj legalább valami előleget a  ruhatárra,  mondta nagyot szippantva.</p>
            <p>Két perc multán, a zsebében egy huszkoronással ( Nincs több nálam, elfelejtettem
               kihozatni a bankból,  mentegetődzött az asszony), már csöndesen billegett lefelé a
               lépcsőn.</p>
            <p> Megint sok pénzük van. De honnan, de honnan?...  dünnyögte magában, ki sem véve a
               szivart a szájából.</p>
            <p>Aztán, mint a ki vérig sértve érzi magát, halkan morogta, mialatt leért a
               földszintre:</p>
            <p> Legyen csak egyszer a kezemben a szerződés arról a vacak ruhatárról, ugy itt
               hagylak, rózsám, mint Szent Pál az oláhokat!</p>
            
         </div>
         <div type="chapter"> 
            <head>XII. FEJEZET.</head>
            <p>A következő hétfőn  április huszonnyolcadikán  a délelőtti próba után nagy
               összebujás volt a Divaszinház szinészkapuja előtt. Sárgahaju csitri kardaloslány,
               borostás képü, kiérdemesült segédszinész, remek brilliánsfülbevalós táncosnő,
               kappanhangu bonvivant, vörösorru sugó, kifestett szemöldökü sovány komikáné és mindig
               mosolygó, bájos énekesnőcskék (hamis a zuzájuk, de még sokkal hamisabb a hangjuk) 
               csoportokba verődve, élénk taglejtések és csiklandós pletykák közben tárgyalták a
               próbán kipattant nagy meglepetést, hogy  itt már egészen határozott alakban
               beszélték  uj gazdát kap a szinház. Ágnes asszony („a patakban”) két hónap alatt nem
               szapulhatott volna annyit azon az ő kriminális fehér leplén, mint a mennyit ez a
               szinésznép egy óra alatt összeszapult a jövendőbeli igazgatóján.</p>
            <p>A legártatlanabb megjegyzés az volt Csengedi Mariról, hogy olyan a hangja, mint a
               repedt fazék.</p>
            <p>Közepes marás volt, hogy (Kamenovra való tekintetből) ezentul még egy udvari páholy
               lesz a szinházban: az orosz cáré.</p>
            <p>A legepésebb és legtalálóbb pedig, hogy azért veszi meg a szinházat, hogy legyen egy
               direktora, a ki biztosan szerződteti.</p>
            <p>Csak Ollár hallgatott. Az ő szemében olybá tünt föl Csengedi Mari direktorsága,
               mintha váratlanul beleröpült volna a szájába a sült galamb.</p>
            <p> Nagyszerü!  ujjongott magában, mialatt a szenzációs hirrel elsietett a próbáról
               (dehogy maradt volna ott a többivel most pletykázni),  Csengedi Marinak tetszik a
               „Háromkirályok”, tehát biztosan előadatja. Ha pedig az előadás biztos, akkor most már
               lesz szövegiróm is, akár minden ujjamra kettő!</p>
            <p>A szerelmes második hegedüs ugyanis néhány nap óta minden eddiginél lázasabban
               kereste a „Háromkirályok” szövegiróját. Ott szaglászott, akár a vizsla, ugyszólván
               éjjelnappal a Newyorkban, a szinészkorcsmában, meg egyéb bohémtanyákon; megfogta
               ezt is, amazt is az iró, vagy ujságiróféle ösmerősei közül, és odacibálva
               valamelyik fülkébe, vagy sarokasztalhoz, nagy titkolódzva elfütyülte neki egyik,
               vagy másik zeneszámot az operettjéből. Aztán aggodalomtól tompitott szerzői
               önérzettel, a melyet épp ugy vett ki előlegbe a jövendőbeli sikereinek a számlájára,
               mint az „ákontót” a fizetéséből, kérdezte, sokatmondólag rázván meg a
               librettistajelölt karját:</p>
            <p> No, mester, tetszik?</p>
            <p>Avagy:</p>
            <p> Nos, mit szól e h h e z, mester?</p>
            <p>S a mint, a minő mértékben tetszett, vagy nem tetszett a „mester”nek az
               elfütyörészett dallam, többkevesebb örömmel, bár a mellett azzal a szerénységgel is,
               a mely, ugy látszik, már a tehetségével együtt született, árulta el neki a nagy
               titkot:</p>
            <p> Az én operettem, „Háromkirályok”. Csak nincs szövegem hozzá. Nem irná meg a
               librettót, mester?</p>
            <p>Természetesen az első kifogás többnyire az volt, hogy miért kell éppen a
               „Háromkirályok”ról szólnia az operettnek? Köti magát ehhez a tárgyhoz? Miért?</p>
            <p>A szerző csak bólintgatott a fejével.</p>
            <p> Kötöm magamat, kedves mester,  mondta csaknem alázatosan, de azért mégis
               határozott hangon.  Én előttem, a mikor megirtam a zenét, ez a tárgy lebegett, a
               zene erre a tárgyra vonatkozik, erre illik rá, sőt azt mondhatnám, hogy már szöveg
               nélkül is valósággal erről szól, hát én ettől már nem tudok tágitani, édes mester.
               Bocsásson meg, de nem tudok tágitani. Már egészen beleéltem magamat.</p>
            <p>Ennek az lett a következménye, hogy a „mester” rendszerint a faképnél hagyta a jámbor
               muzsikust.</p>
            <p> Hát akkor, kedves barátom,  ilyenféleképp mentegetődzött ez is, az is,  én erre
               nem vállalkozom.  Én irok magának, ha kell, két hét alatt, librettót az
               „Aranypillangó”ról, a „Féltékeny tücsök”ről, a „Zöld vadász”ról vagy, ha tetszik,
               akár a „Zöld disznó”ról is, de ilyen áhitatos dolgot, mint a háromkirályok
               története, nem lehet operettszinpadon föltálalni a közönségnek. Hol vannak ebben
               trikós szerepek?</p>
            <p> De Csengedi Marinak is tetszik,  védekezett hüledezve a kis hegedüs és olyan, de
               olyan fájdalmas árnyék rebbent meg a szürke egérszemében, mintha csak ezt a
               gondolatát tükrözte volna vissza:</p>
            <p> Istenem, hát miért nem tetszik ennek a majomnak ez a téma, mikor én házasodni
               akarok?</p>
            <p> Irja meg operának,  tanácsolta neki egy másik a kiszemelt librettisták közül. 
               Ott esetleg nagy hatása lehet. De operettnek? Ugyan, ne nevettesse ki magát, édes
               Matyika!</p>
            <p>Ollár rábeszélőn veregette a szomszédjának a kezefejét, a mint az éppen a poharat
               fogta:</p>
            <p> De mester  s majdnem kétségbeesetten pislogott rája,  az operát csak bizonyos
               szükebb értelemben számitott zeneértő közönség hallgatja és emészti meg. Hát egy
               szebb, egy nemesebb eszmét, egy szép témát nem lehet, ne lehessen a szinházlátogató
               közönség nagy többségének, az operettpubl...?</p>
            <p> Ejh, kérem,  vágott a szavába nevetve amaz,  az operetthez is, akár a háboruhoz,
               három dolog kell: trikó, trikó és trikó.  Szólt és ez is ott hagyta.</p>
            <p>A muzsikus csüggedten vájkált az üstökében és szorongó szivvel gondolt az őzszemü
               Terára, a kit a zongorahangolásra következő nap óta minden reggel ott lesett 
               hozzáfüzhetem, hogy nem hiába lesett  a vásárcsarnok rácsos kapujában, s a kivel már
               ugy telibeszélték egymás fejét a „Háromkirályok”kal, hogy hiába erőltette meg az
               eszét, el sem tudta volna képzelni ezt az ő tisztább, eszményiesebb zenéjét valami
               bukfencet hányó, léha, vagy szemérmetlen librettónak a keretében.</p>
            <p> Ah, nem, nem  mondogatta magában izgatottan, mialatt gondolataiba mélyedve fölalá
               járkált a szegényes és szük butorozott szobácskájában  nem engedek rá más szöveget
               irni, akárhogy végződik is a dolog. Ha lehet azt mondani, meg vallani, hogy „biznisz
               isz biznisz”, hát mért ne ragaszkodhatnám akkor én is a magaméhoz: „Háromkirályok, az
               Háromkirályok?”</p>
            <p>A hétfői próba után azonban mind e tépelődéseknek egyszeriben végük szakadt. Ollár a
               szinházból menet alig szaladt három sarknyira a köruton, a mikor hirtelen
               reményteljes mosollyal tekintett előre:</p>
            <p> Nini, itt jön Apafi mester!  mondta magában.  Itt jön Apafi Mákony!</p>
            <p>Valóban, a ki vele szembe közeledett, az Apafi Mákony volt, a fölkapott, divatos iró
               és költő. Eredetileg Márton volt a becsületes keresztneve, ám a mióta megjelent az
               utolsó kötete, a mely „SzittyaMákony” cim alatt készült bejárni a világot (s a
               melynek első verse mellesleg szólvást igy hangzott, hogy:</p>
            <p>Szittya vér, fene vér.</p>
            <p> Pestist büzlenek a sánta dögök.</p>
            <p> Vagyok a Búsvad szittyakölyök,</p>
            <p> és röhögök.</p>
            <p> Mert van, a ki Jön,</p>
            <p> sőt jön, a ki Van,</p>
            <p> a ki nem iromba ákombákom,</p>
            <p> de izomcsenevitő (de muszkli</p>
            <p> ropogtató) buja kéjdenevér:</p>
            <p> a szittya Mákony),</p>
            <p>azóta mindenki a kétségtelenül sokkal ujszerübb és jellegzetesebb „Mákony” néven
               becézte a parlagi „Márton” helyett.</p>
            <p> Üdvözlöm, mester!  toppant elejbe a kis hegedüs.  Hallotta, hogy Csengedi Mari
               megvette a Divaszinházat?</p>
            <p>Mákony mester, a kinek halvány sejtelme sem volt még erről a vásárról, leereszkedőn
               bólintgatott:</p>
            <p> Hallottam. Már egy héttel ezelőtt.</p>
            <p> E szerint,  folytatta valamelyest félénkebben Ollár  ha ön talán meggondolná a
               dolgot és mégis vállalkoznék a librettó megirására...</p>
            <p> Hja, a librettó, Ollár mester ( Mi ez? a nagy Mákony „mester”nek szólit? Engem,
               az egyszerü hegedüst?)</p>
            <p> ...I... igen. Csengedi Mari most biztosan előadatná. Hisz’ tudja, neki tetszik.</p>
            <p>A kiváló férfiu megsimogatta a méltóságteljes hosszu szakállát:</p>
            <p> Helyes; megirom, mester. Most már megirom.</p>
            <p>A következő percben már karonfogvást rótták az aszfaltot, olyan arccal, akárcsak két
               győzelmes hadvezér.</p>
            <p> Mesés librettót irok magának. Tudja? Bőgni fog tőle.</p>
            <p> Bőgni? Talán még se kellene olyan szomorut...</p>
            <p> Ejh, örömében fog bőgni!  magyarázta türelmetlenül Apafi.</p>
            <p> Hja,  kiáltotta majdnem a zenész  örömömben fogok bőgni? Óh, ha csak ez köll,
               édes mester, hát olyat bőgök örömömben, hogy...</p>
            <p> Tudja,  folytatta Mákony, és meglassitotta a járását,  már két nap óta együtt
               élek a Háromkirályokkal. Nagy meglátásaim vannak a témán. A százesztendős láp
               virágjának a szagához hasonlók. Ugy fogom megirni, hogy az emberek, az értők, remegő
               fülcimpával fogják magukba szivni ezeket az olvasztott gyöngyizü, velencei
               csipkeszerü, bársonysima meglátásokat. Leheletek lesznek abban a librettóban, Ollár
               mester. Leheletek, sürük, nehezek és ködösek. Ködös leheletek és fondor sóhajok.
               Tessék? Nem, nem kondor. Fondor. Már hogy lehetne a sóhaj: kondor? Iszapos leheletek,
               lelki reumát gyógyitók; mindent sejtetők, a melyeknek nem lesznek hallóik. Nézze azt
               a fess bokát! Itt, itt! Tyhü, hogy billegeti a kicsike! Megkövesedett szivverések
               fognak dobogni benne, valahogy a keményre fagyott nagy Uton kipegőn kopog a szürke
               Távolból a Halál kehes lovának a patája, és  Pardon! (a beszéd hevében ugyanis a
               sarkára talált hágni nem ugyan a halál lovának, hanem egy gyanutlan öreg bácsinak, a
               ki az orruk előtt tipegett)  és, értsen meg jól, Ollár mester, ezeknek a
               szivveréseknek nem lesz vérszinü vérkeringésük, csak... Mit? Hogy valami
               részletesebbet is szeretne hallani? Hát ennyire értelmetlen lény maga, ifju mester?
               Napisten! Hisz’ ez oly világos, mint a te Korongod, a mikor ön belevájja a szemét
               nyári Delelőn a Hortobágyon, és megvakul! Hja, vagy ugy! Valami olyat akar ön, a mit
               meg lehet fogni? Kicsinyhitü! (s kevés hija volt, hogy megvetése jeléül ki nem huzta
               a karjából a karját). Mit fél? Megfogásokat is tömöritek majd benne, de viszont
               megfoghatatlan képzeleteket is rögzitek. Megejtőket. Szivbenyilallókat.
               Oldalbaszurókat, mint a hekszensussz. Léleknyitókat. Meglássa, döbbentető hatásokat
               fogok kiváltani ezzel a darabbal ( Csak már a tavaszi kabátomat is váltanád ki
               egyuttal!  fohászkodott suttyomban az egérszemü,  mert ez a téli vagy két napja
               már kezd rám melegedni). Elmélázott ugye?  folytatta sejtőn szorongatva a
               zálogházbeli kabátra gondoló hegedüsnek a könyökét.  Nem bámulok rajta. Maga fog
               bámulni s a világ. Ködös Leheletek! Fondor Sóhajok! Iszapos Fohászok! Kőbe ivódott,
               vérszinütlen szivverések! És, a mi a fő: szinek, Szinek! Mester, érti, mi ez?  s
               hirtelen ugy belemarta az ujját a karjába, hogy a boldog muzsikus a télikabáton
               keresztül is fölszisszent tőle  tudja, az egészbe belekeverem az ultraviolettet. Ez
               az, a mit előbb mondtam, hogy nem lesz vérszinü. Hanem ultraviolett. Mit? Aggályai
               vannak? Na, magával is nehéz együtt dolgozni. De jó! Legyen! Csak közönséges lilaszin
               tónust festek alája. Milyent akar? Sötétlilát, vagy világosat?</p>
            <p> Sörben a világosat szeretem inkább, de lilában? A melyiket jobbnak gondolja, édes
               mester,  nyögött válasz gyanánt Ollár.  Hanem, ha megengedi, beveszek itt a
               gyógyszertárban egy aszpirint. Borzasztón fáj a fejem.</p>
            <p> Aszpirin,  ümmögte magában Mákony, a mig a szerzőtársa bent a patikában nyelte a
               csillapitót,  Eszme! Aszpirint is veszek Bele a szövegbe. Hadd zsibbadjanak el a
               fölvonás végén a fölajzott idegek!</p>
            <p>Álmodozón simitotta végig a homlokát.</p>
            <p> Ah! Látok! Uj távlatok nyilnak meg a szemem előtt. Beleviszem a költészetbe az
               orvosi receptet!</p>
            <p>Aztán együtt ebédeltek a szinészkocsmában, a hol folytatták az eszmecserét. Ollár, a
               kinek már elmult a főfájása (mert Apafi Mákony élvezésétől csak az első félórában
               szoktak rosszul lenni a gyöngébb idegzetü emberek, később megszokják), rántott
               csirkét rendelt, a mire Apafi, a ki mellette ült, az asztalnál, sejtelmesen érintette
               meg a karját:</p>
            <p> Mester, Hulla!...</p>
            <p> Tessék?  fordult feléje, nyakában az asztalkendővel, ijedten amaz.</p>
            <p> Hulla!  folytatta hátborzongató hangon rebegve a másik.  Hulla az asztalon!</p>
            <p>Szegény kis hegedüs. Tudja Isten, mióta nem evett rántott csirkét, s most is csak
               azon való örömében rendelte, hogy, ha lilaszinben is, de végrevalahára mégis megvan,
               még pedig neves iró képében a librettistája, ám a nagy férfiu megjegyzése hallatára
               ugy nézett a rózsásan megpiritott pecsenyére, mintha  Uram bocsá’  dögöt kellene
               ennie. Szerette volna visszaküldeni az egészet. És, ki tudja, talán meg is teszi, ha
               a következő pillanatban Mákony, a ki mohón futotta végig a szemével az étlapon az
               árakat, ugyancsak az előbbi hátborzongató hangon oda nem szól a pincérnek:</p>
            <p> Hozzon nekem is!  és kisértetiesen bökött az ujjával a rántott csirke felé.</p>
            <p>A mire aztán mind a ketten farkasétvágygyal költötték el a Hullát. Ebéd után,
               feketekávé mellett ( Ah,  simitotta végig emlékezőn a homlokát Apafi Mákony 
               „Fekete, Fekete”) megállapodtak benne, hogy a librettó legkésőbb négy hét alatt
               elkészül. Délután Ollár átadta a lakásán (lakás?  ne gunyolj, Róma!  butorozott
               egyablakos, hónapos udvari szoba) a „Háromkirályok” kottáit, véglegesen
               megosztozkodtak a szerzői dijak medvebőrén (ötvenötven százalék mindegyiküknek), s a
               szerelmes muzsikusnak most már igazán alig hiányzott egyebe a boldogsághoz, mint az,
               hogy mentül hamarább másnap reggel legyen és ő diadallal ujságolhassa el Terának a
               csarnokban a nagy eseményeket.</p>
            <p> Igen,  szedte össze a gondolatait,  most már komolyan fogok beszélni vele. Most
               már van mire támaszkodjam: meglesz a darab. Meg fogom kérni a kezét.</p>
            
         </div>
         <div type="chapter"> 
            <head>XIII. FEJEZET.</head>
            <p> Mért nem irsz már annak a szegény fiunak?  kérdezte a hugától Guszta, mikor kedden
               reggel a kis hármas tükör előtt a fürtösen omló vörös haját bontogatta.</p>
            <p>Tera, a ki éppen a mosdó fölé hajolva állott (nappal ez a butordarab, horgolt
               teritővel letakarva, szemüveges porcellán cicák, napernyő alatt sétáló majomházaspár
               és egyéb gyári csecsebecsék disztartójául szolgált), kiegyenesedett, s gömbölyded,
               fehér válláról lecsuszó ingecskéjében azon szappanhabos arccal fordult a nénje
               felé:</p>
            <p> Mert nem tudok neki mit irni,  felelte igen természetes hangon.  Bolonditani nem
               akarom, az igazat pedig hogy irjam meg neki? Nincs rá lelkem.  És mivel csipni
               kezdte a szemét a szappan, hamar ujra lehajolt s a két markával annyi vizet
               loccsantott föl a képébe, hogy csak ugy csurgott vissza a kicsorbult, öblös
               porcellántálba. (Ezen már kék buzavirág nyilott, nem lótusz, mint a levesesen.)</p>
            <p>Guszta féloldalt nézett a tükörbe. Megmarkolt a bal kezével, lent az alján, egy csomó
               hajat, s aztán kinyujtván a karját, a percegő kaucsukfésüt belesüppesztette a
               fénylő, puha, vörös hajhullámokba.</p>
            <p> Te leány, neked nagyon tetszik az az Ollár.</p>
            <p>Mivel nem kapott választ, mindjárt folytatta is:</p>
            <p> Ügyes fiu. Csakhogy akkor, rózsám, nem eszel ám pástétomot. Mi fizetése lehet egy
               második hegedüsnek? (A „második”at tudniillik nem zenekari beosztásnak gondolta,
               hanem amugy hivatalnokosan, rangfokozatnak).</p>
            <p> Hát aztán, ha nem eszem?  ránditott dacosan a vállán az ifjabbik lány,
               végigdörzsölve az arcát a bolyhos törülközővel.  Vagy a nyalka napidijasok talán azt
               esznek?</p>
            <p> Ahá,  kacagott Guszta idegesen,  de én nem megyek ám napidijashoz!</p>
            <p> Nem? Hát akkor menj te a szegény fafütyökhöz, ha pástétomot akarsz!</p>
            <p>A vöröshaju nyelt egyet és nem felelt semmit. Ez volt az ő achillesi sarka.</p>
            <p>A huga hamar felöltözködött és sietett a vásárcsarnokba. Itt adtak egymásnak találkát
               a fiatalok a mult heti zongorahangolás óta; Berzétheyékhez ugy sem engedte többé
               Terát a mama.</p>
            <p>Igy lett a zöldségszagu vásárcsarnok az őzszemü lány hajszolt, kiszomjazott lelkének
               az egyetlen oázisává. Ez a hely volt az időjelző, a mely bizonyságot adott neki
               arról, hogy a tegnapi nap, ime, minden kellemetlenségével együtt elmult, s kezdődik a
               ma. Ide menekült Rahóthyné folytonos csipkelődzése, piszkálódása, vagy érzelgős
               rábeszélő kisérletei elől, itt gyüjtött magába erőt az apja néma haragjának az
               elviselésére.</p>
            <p>S oh, nemcsak az a borzasztó, ha valakinek az apját leütötte a hajókötél s anyja
               mosónő volt, hanem az is, ha valakinek, mint példának okáért Rahóthy Terának, rendes
               polgári viszonyok közt élő emberek a szülei, s hajókötél helyett egészen másvalami
               ütögeti, vagy legalább is környékezi őket, a miért a lányuk ki akarja kosarazni a
               gazdag György uraságot.</p>
            <p> Rettenetes ez,  zsémbelődött magában most is Tera, a hogy, karján a fekete
               szatyorral morcosan sietett a csarnok felé.  A mamáék, meg ez a Guszta is, igazán
               kiszivnák a véremet, mint a pióca, a miatt a szegény fafütyök miatt.</p>
            <p>Mire azonban odaért a födött piac kapujához, már ujra kiderült a hamvas, tojásdad
               ábrázata. Itt volt az oázis és az oázis bejáratánál ott várakozott, kócos üstökébe
               nyomott nyulszőrkalapjában Ollár.</p>
            <p> Kezit csókolom, Teruska!  lépett elejbe nagyot köszönve.  Csakhogy
               megérkezett!</p>
            <p> Miért?  kérdezte kecsesen a leány és a kötöttkeztyüs kezét nyujtotta neki.</p>
            <p> Jaj, Teruska, nagyot fordult a világ tegnap óta,  folytatta a sárgafelöltős
               muzsikus, befordulva, szorosan a lány oldala mellett, a csarnok rácsos kapuján. 
               Nagy dolgok történtek. Teruska! Óriási dolgok történtek!</p>
            <p> Igazán?  szólt emez.  Várjunk csak,  és megállt a hentes bódéja előtt  mit is
               kell ma bevásárolnom? (Minthogy egy hete következetesen minden reggel elfelejtett
               valamit hazavinni.)</p>
            <p> Valami jó ujság van, Ollár?</p>
            <p> Nagyon jó ujság, Teruska,  vigyorgott barátságosan emez.  Van már
               librettistám.</p>
            <p> Jé! No, ez igazán nagyszerü! Negyed kiló szalonnát kérek... Kicsoda?</p>
            <p>A hegedüs megmondta a nevét, s aztán csillogó szemmel folytatta:</p>
            <p> S ráadásul Csengedi Mari veszi át a szinházat.</p>
            <p> Még egy krajcárt kapok vissza... Ugy? Csengedi?  és elfintoritotta az orrát.</p>
            <p> Miért mondja ezt olyan különös hangon?</p>
            <p> Én? Dehogy! Csak... Jőjjön! Zöldséget is kell hazavinni.</p>
            <p> Nos, igen. És, hisz’ emlitettem már, hogy neki nagyon tetszik a zenéje.</p>
            <p> Igaz, igaz. E szerint...</p>
            <p> E szerint, ha most már az övé lesz a szinház, akkor biztosan előadatja a
               darabot.</p>
            <p>Terának hirtelen olyan nevetős kedve támadt, mintha csiklandozták volna.</p>
            <p> Oh, beh jó lesz, Ollár! Jaj beh szeretnék ott lenni a bemutatóján!</p>
            <p> Azt hiszem, szeptemberben vagy októberben már azt is megérjük. Igazán szeretne,
               Teruska?</p>
            <p> Oh, nagyon! Jézusom, most hátszint vettem felsál helyett! Na iszen, majd kiszid a
               mama. Ugyis mindig szid.  S szinte bánatosan tekintett maga elé.</p>
            <p>A muzsikus figyelmesen vizsgálta az arcát.</p>
            <p> Szidja, Teruska? Miért?</p>
            <p>A leány, miközben épp a zöldséges kofának számlálta a markába a pénzt, pajkosan
               kacsintott rája:</p>
            <p> Mert engedetlen vagyok. Most már tudja?</p>
            <p>Az egérszemün átbizsergett a melegség. Ugy érezte, hogy érti, miben engedetlen az
               anyjának ez a bájos, hamvasarcu teremtés.</p>
            <p> Hm,  gondolta magában,  addig verd a vasat, a mig meleg!</p>
            <p> S miért engedetlen?  faggatta előrehajolva, hogy a szeme közé lásson.</p>
            <p>Az őzszemü elforditotta a fejét.</p>
            <p> Hogy az alma?  állt meg egy pillanatra a kofa előtt.</p>
            <p> Miért engedetlen?  ismételte meg a kérdést a nyulszőrkalapos.</p>
            <p> Maga nagyon drágás,  szólt a lány és otthagyta a kofát. Durcásan csücsöritette
               össze az ajkát, a muzsikusnak felelve:</p>
            <p> Csak...</p>
            <p> Nem mondja meg?</p>
            <p> Nem.</p>
            <p> No hát akkor,  vágta ki a rezet, összeszedve minden bátorságát a muzsikus 
               megmondom én.</p>
            <p> Mit mond meg?  kapta hirtelen arra a fejét (egyszerü, sötétkék kalapocska volt
               rajta ibolyával) a másik, de már be sem fejezhette a mondókáját, mert a Divaszinház
               hegedüse belevágott a szavába:</p>
            <p> Hogy maga lesz a legbájosabb feleség a világon, Tera!</p>
            <p> Jézus Mária!  sikkantott a lány  kiesett a sárgarépa!  Ő is, meg az egérszemü is
               egyszerre lehajolt érte és utána kapott a földön, miközben ott, a zöldséges kofák
               áruasztalai tövében, a nagy, kerek, barna kosarakból kikandikáló petrezselyem,
               zeller, meg hasonló konyhakertészeti termékek szomszédságában az arcuk egy
               szempillantásra csaknem egymáshoz ért, s a forró leheletük, mint valami légies csók,
               összeolvadt.</p>
            <p>Mire a sárgarépa szerencsésen visszakerült a fekete szatyorba, már sem a répa nem
               volt sárga, sem a szatyor nem volt fekete, hanem köröskörül minden rózsássá
               változott, mint a hajnal, s a csarnok ives boltozata alatt, a mindennapi betevő
               falatok vásári zsivajában hol elfogultan hallgatva, hol meg hirtelen kitörő gyerekes
               jókedvükben hetethavat összefecsegve már Ollár s a titkos jövendőbelije bandukolt ki
               az utcára nagy büszkén és boldogan egymás mellett. Ollár és menyasszonya. Eljegyezte
               őket a sárgarépa.</p>
            <p> Most már,  szólalt meg Tera, mikor a lakásuktól a harmadik utca sarkára értek 
               most már mit csinálunk? Mit szólnak majd apáék a dologra?</p>
            <p>A hegedüs kihuzta magát:</p>
            <p> Fölmegyek hozzájuk és ünnepiesen megkérem a kezét. Ejh  nevetett  dehogy is a
               kezét. A kezedet!</p>
            <p> Juj,  kérdezte amaz lányos pirulással,  hát maga tegezni fog engem ezentul?</p>
            <p> Természetesen.</p>
            <p> Mindig?</p>
            <p> Mindig.</p>
            <p> Beh jó lesz!  S egy szempillantásig hizelkedőn simult az ő Matyija mellé.</p>
            <p>Aztán kicsit megszeppenve néztek Levisznyeyre, a ki hangosan köszöntve őket,
               atyáskodó leereszkedéssel állt meg előttük.</p>
            <p> Jó reggelt! Jó reggelt! Gratulálhatok? Máris?</p>
            <p> Ugyan, eredj a csudába!  nyujtotta neki a kezét a muzsikus, a kinek nem volt
               inyére, hogy megzavarták.</p>
            <p> Ejh, vén kópé,  nevetett a volt huszárfőhadnagy, azzal az ő kellemetlen, sunyi
               nevetésével.  Hogy titkolódzott előttem! Valósággal bujkált előlem azóta. Hehehe! 
               és Terához fordult.</p>
            <p>Az őzszemü rámosolygott (kire ne mosolygott volna ezen a reggelen?):</p>
            <p> Siessen, Levisznyey, siessen! Elkésik a hivatalból!</p>
            <p> Már el is késtem, hehehe!  ismétlődött a sunyi nevetés.  Éppen háromnegyed órával
               később érkezem be, mint a hogy kellene.</p>
            <p> Igaz,  jutott eszébe a kis zenésznek  hallottad, hogy Csengedi Mari...?</p>
            <p> Hehe,  szakitotta félbe dicsekvő hangon amaz,  hisz ez az! Engem már akár el is
               csaphatnak a hivatalból! Átmegyek a szinházhoz. Igen, igen, a Divához! Mért, te ezt
               olyan különösnek találod? Semmi. Kibérlem a ruhatárt. Most beszélj, Pupák!
               Főbérletben. Az valamicskével többet hoz a konyhára, mint ez a szamár hivatal. Nem
               igaz, Teruska? És a mellett uri állás. Szinekura. No nem?</p>
            <p> Dehogynem,  felelte halkan a Rahóthylány.</p>
            <p> Bár nekünk volna annyi jövedelmünk!  fohászkodott a „Háromkirályok” szerzője.</p>
            <p>Levisznyey fölhuzta a szemöldökét:</p>
            <p> Jövedelmünk? (Tera tréfás duzzogással legyintette meg a jegyesét a sárgarépás
               szatyrával: Lássa! Elárult!) Á, hát mégis csak gratulálhatok? No, ez derék!  s
               bizonyos csipős éllel kérdezte:</p>
            <p> Beleegyezett már az apus? Az igazgató ur. (A lány keserveset sóhajtott.) Mert én
               ugy látom, hogy haragszik. Még rám is, hehe,  folytatta orrolva, s egyszersmind a
               dijnokból kitollászkodó ruhatárbérlőjelölt kicsinylő mosolyával.  Azóta, kérlek,
               hogy együtt föntjártunk ő nagyságáéknál, szóra is alig méltat. Hehe, barátom! Ezért
               se voltam maguknál az egész héten, Teruska.</p>
            <p> No öreg,  fogta meg kedveskedőn a kezét a muzsikus,  pedig most mégis feljösz
               majd velem. Lánykérőbe.</p>
            <p>A végzett főhadnagy rátartin morzsolgatta a nyirott bajuszát.</p>
            <p> Azt már nem, barátocskám. Ő nagyságáék, ugy veszem észre, orrolnak rám és
               Levisznyey Árpádtól ne várja senki, hogy olyan helyre furakodjék, a hol nem látják
               szivesen. Nincs igazam? Megél Levisznyey Árpád majd abból az évi tizezer
               koronácskából, a mit a bérletből kap, szép csöndesen magában is.</p>
            <p>Ollár menyasszonya meglepetten biccentette meg a fejét.</p>
            <p> Hmha!</p>
            <p> Lássa, nincs segitség,  pillantott gyorsan a jövendőbelijére.  Most már hogy
               lesz.</p>
            <p> Ejh,  nevetett a nagy üstökü  van itt még valaki, a kiért Levisznyey Árpád sem
               sokalja majd egynéhányszor a három emeletet.</p>
            <p>A napidijas furán huzta föl a szemöldökét:</p>
            <p> Nono!</p>
            <p>Tera bucsuzkodott.</p>
            <p> Jézuskám, nekem már mennem kell. Nagyon későn van. És én nem vagyok olyan nagy ur,
               (bökött tréfásan a leendő ruhatárbérlő felé a szatyrával), mint maga. Én kikapok.</p>
            <p> Nem sokáig,  vigasztalta derülten a nyulszőrkalapos, és olyan hosszu csókot
               nyomott a kezefejére, (bezzeg ilyenkor nem volt már rajta a kötött keztyü), hogy
               azalatt egy dada, meg egy fűzöldkalapos, kövér terézvárosi asszony is leszállt a
               villamosról, a melyik éppen a csók kezdetén ért eléjük a megállóhoz.</p>
            <p> Kezét csókolom, Teruska,  emelte meg a kalapját a macskaszemü.  Ő nagyságáéknak
               is kézcsókomat. A kedves nénjének pedig megmondhatja, hogy nem akarok tolakodni. Sok
               a dolgom a ruhatár átvételével. (Mintha bizony az esténkint benne lógó ruhákkal
               együtt kellene átvennie darabszámra.) Jó mulatást!</p>
            <p>Elváltak. A Rahóthylány befordult a mellékutcába jobbra, a két férfi pedig, nyomban
               élénk társalgásba merülve egymással, folytatta az utját egyenest, a minisztérium
               irányában. Tera még csupán annyit hallott Levisznyey hangjából, hogy:</p>
            <p> Hát, kérlek alásan, magam is...  aztán a távolodó beszéd elveszett az utca
               zajában, s a kis menyasszonyjelölt egyedül baktatott hazafelé a fekete szatyrával, a
               melyikből olyan kecsesen, olyan biztatóan és Istenem, olyan bolondosan kandikált ki a
               többi zöldség közül a sárgarépa.</p>
            <p>A másnapi találkozáson  hirtelen ragyogó tavaszra fordult a kései hideg időjárás  a
               két szerelmes már az esküvőről tanakodott a csarnokban. És nagyokat mosolyogtak
               egymás szemébe a medve bőrire.</p>
            <p> Csak már kapnék néhány száz forint előleget a darabomra. Akkor nyomban megkérem a
               kezedet, és egykettőre megesküszünk.</p>
            <p>Tera némán bólintgatott, mint az akác, a mikor tele van virággal.</p>
            <p> Gyerünk csak át a tulsó oldalra. Vajat kell vennem a tésztába.</p>
            <p> És esküvő után elutazunk. Tudod, hova?</p>
            <p> Esküvő után...</p>
            <p> Az Aldunára. Jó?</p>
            <p> Jó...</p>
            <p> Hajón. Nincs annál szebb utazás tavasszal, vagy ősz elején. Meglátogatjuk
               Herkulesfürdőn Márta nénit, a nagynénémet. Özvegy Inceszékynét. Neki ott külön kis
               fürdőtelepe van. Jó lesz?</p>
            <p> Hogyne lenne,  bólintott rá csaknem megrészegedve a jövő boldogságától a leány. 
               Hogy a vaj, néni? Jézus Mária, nem fél az Istentől, néni, hogy ennyit el mer kérni
               ilyen csöpp darabért?... Óh, az nagyon szép lesz...</p>
            <p> Nagyon szép?  vigyorgott a vajas asszony, és visszatette a helyére a kezében lévő
               vajat.  Adhatok kisasszonykám, kisebbet is.</p>
            <p>A fiatalok egymásra nevettek.</p>
            <p> Nem a vaj lesz nagyon szép, nénike!  tiltakoztak egyszerre.  Az inkább nagyon is
               csuf, hanem...</p>
            <p>Elhallgattak. Az izzó tekintetük összekapcsolódott ebben a ki nem mondott szóban:</p>
            <p> ...a nászutunk.</p>
            <p>Terát váratlanul mintha dézsa hideg vizzel öntötték volna nyakon. Reszketve fogta meg
               a párja kabátjának a szélét.</p>
            <p> Jaj,  suttogta, mialatt a szive hevesen dobogott  az apám!</p>
            <p>Csakugyan, a segédhivatali igazgató, kezében a nagy kampóju sétabotjával, ott
               lépegetett, lassan huzva a köszvényes lábát a csarnok másik oldalán. Nem nézett a
               lányára, mintha észre sem vette volna, hanem a csapzott bajszos, szikár arcának
               szigoru, fenyegető, sőt szinte vad merevségéből könnyen ki lehetett találni, hogy már
               meglátta őket.</p>
            <p>A két szerelmes ugy állt ott a zöld levelekre rakott vajkészlet előtt, mint két
               megrettent gyerek, a ki a zápor előtt a fa alá huzódik. Már rég eltünt a csarnok
               tulsó kapuján át a félelmes jelenés, (a jó Isten tudja, mi lelte, hogy éppen a
               halszagu helyiségen keresztül került a hivatalába), de Tera meg Ollár még mindig alig
               mertek elmozdulni a helyükről, nem csekély megdöbbenésére a kofának, a ki végre is
               türelmét veszitve szólt rá a lányra:</p>
            <p> No, kisasszony, ideadja mán annak a kis vajnak az árát, vagy tán ki se akarja
               fizetni? No még ilyet!  s egyidejüleg a széles csipejére illesztette a kezét, a mi a
               vásárcsarnokban körülbelül ugyanazt jelenti, mint a hatalmaknál a
               flottademonstráció.</p>
            <p>Tera sietve fizetett, s a fiatal pár két perc mulva már odakint baktatott az utcán.
               Nem is baktatott, csak surrant. Mintha valami csapzott bajszos, óriási szikár ködalak
               lebegett volna a fejük fölött folyton a nyomukban, a kezében kampós sétabottal, mint
               a tanitó, a ki bottal kergeti végig a folyosón a vásott gyerekeket.</p>
            <p> Az apa nagyon haragszik,  rebegte a leány, a mint tova tipegett a házak tövében, a
               csurgó ereszek alatt.  Most már tudom, semmiesetre sem fog beleegyezni. Láttam az
               arcán.</p>
            <p>A kis hegedüs, a ki bizony maga is meghökkent attól a vésztjósló arckifejezéstől,
               biztatóan hunyorgatott a suttyomberki arája felé:</p>
            <p> Sohse félj, drágám! Majd megbékül. Csak már az előleg megvolna! De az az Apafi
               rémitő lusta. Persze, jól keres. Neki nem sürgős.</p>
            <p>Hanem Terának az inacskájába szállott a bátorsága.</p>
            <p> De, Matyi, én félek,  suttogta, szaporán szedve a lábát a hóvizes kövezeten.  Én
               érzem, édes Matyi, hogy itt valami borzasztó készül.</p>
            <p> Micsoda borzasztó történhetik,  nevetett idegesen Ollár, mialatt menetközben
               egymásután gombolta ki a sárga télikabátján a gombokat, (cudar egy meleg idő, ilyen
               hirtelen!)  Legföljebb az történhet, hogy az öregek kikosaraznak.</p>
            <p> És maga ezen nevet?  vágott közbe a lány, s olyan ijedt képpel nézett a
               muzsikusra, mintha most iziben minden ábrándja szét akarna foszlani.  Magának ez
               olyan mulatságos dolog?</p>
            <p>Befordultak a sarkon a másik utcába. A Divaszinház hegedüse hátracsapta a gyöngyöző
               homlokáról a nyulszőrkalapját.</p>
            <p> Pfu, beh meleg van!  törülte meg a nedves üstökét.  Ha szeretsz, Tera, ha igazán
               és erősen szeretsz engem, Tera, akkor a szüleidnek a kosara nekem igenis csak tréfa.
               Mert akkor...</p>
            <p> Mit: mert akkor?...</p>
            <p> Mert akkor csak az történik, hogy neked majd választanod kell köztem és a szüleid
               között. Érted, gyönyörüm?</p>
            <p> Értem...</p>
            <p> És akkor én nyugodt vagyok afelől, hogy kit választasz. Ugye gyönyörüm?</p>
            <p>A Rahóthylány  a nagy sietéstőle, vagy egyébtől?  csaknem elfuladó hangon
               rebegte:</p>
            <p> Nyugodt lehet...</p>
            <p> Megállj, Tera, megfizeti még neked ezt a szavadat az Isten!  suttogta a
               megindultságtól szaggatottan a kis zenész.  Akkor, ha nem lehet szépszerével,
               elviszlek erőszakkal, érted, gyönyörüm?</p>
            <p>Tera megállt. Egy pillanatig olybá tünt föl, mintha rosszul lett volna, és meg akarna
               tántorodni. A hegedüs boldog ijedelemmel kapta meg a karját, és vonszolta, diadallal,
               tovább:</p>
            <p> Légy erős, gyönyörüm! Légy erős! Az Isten azért teremtette az embereket, hogy
               szeressék egymást. A ki ezt akarja megakadályozni, igen, gyönyörüm, az az Isten ellen
               vétkezik, mi pedig Istennek tetsző dolgot cselekszünk, ha minden poklokon keresztül
               is egymásé leszünk.</p>
            <p> Ne tovább, édes Matyi!  hallatszott szinte könyörgőleg a lány szava.  Ne őrjitsen
               meg egészen!  És a hogy most a férfira tekintett, olyat lobbant a szeme, mint valami
               lángnyelv. Szentlélek, piros nyelv képiben.</p>
            <p>Az utolsó utcasarokra értek. Válniok kellett.</p>
            <p> Engem már aligha eresztenek el többet a csarnokba,  sóhajtotta Tera,
               balsejtelemmel a hangjában.</p>
            <p> No hát,  szólalt meg elszánt tekintettel az egérszemü,  akkor még ma beszélek
               velük! Meddig van otthon az apád délután?</p>
            <p> Négyig; félnégyig.</p>
            <p> Három óra után ott leszek.</p>
            <p> S ha rosszul üt ki?</p>
            <p> Akkor... akkor a mi óránk is ütött. Ma ugyis gázsi nap van... Hm. No mindegy, a
               föld alól is teremtek annyi pénzt!</p>
            <p>S szinte egészen a lány füléhez hajolva, szenvedelmesen suttogta:</p>
            <p> Akkor elviszlek Herkulesre, Márta nénihez. Ott jó helyed lesz addig, a mig meg nem
               esküdhetünk.</p>
            <p> Szökni?  rebbent el Tera ajkáról, miközben az arca belesápadt ebben a nagy
               szóba.</p>
            <p>A hegedüs, nem törődvén vele, hogy egy arra csoszogó öreg asszony mily megbotránkozó
               pillantást lövel feléjük, megragadta a kezét és lassu hangsulyozással mondotta:</p>
            <p> Akkor mától fogva mindennap délután várlak Budán a Szarvaskávéházban. A
               Szarvastéren. Ilyenkor nyáron az egészen néptelen, ott zavartalanul beszélhetünk.
               Négy és hat óra között várlak. Mindaddig, a mig meg nem érkezel. Megértetted?</p>
            <p> Megértettem,  mondta utána álomszerün az őzszemü leány.</p>
            <p>Forró kézszoritás, és elindult az egyik jobbra, a másik balra. Valamint két
               ellentétes irányba huzott, azonos középponti sugaru körvonal, a melyek nemsokára
               mulhatatlanul egybeforrnak.</p>
            
         </div>
         <div type="chapter"> 
            <head>XIV. FEJEZET.</head>
            <p>A csinos, kétszobás legénylakásban, a melyet György urfi az otthonának volt kénytelen
               vallani (vane otthona a sóvárgó léleknek, a mely, mint a madár, kóvályog az ürben és
               nem tudja sehol sem megrakni a fészkét?), Jani, a kis inas naprólnapra nagyobb
               elkeseredéssel törülgette a butort, porolta a valódi perzsaszőnyeget és kefélte a
               gazdája szép, kivasalt ruháit.</p>
            <p>A szegény gyerek igazán meg nem foghatta, hogy egy idő óta miért nincs semmi sem jól,
               a mit a mindennapi dolga során végez, holott a ruhát is épp oly gondosan keféli, a
               szőnyeget is szakasztott ugy porolja, s a butorzatnak is minden egyes darabját
               ugyanazzal a lelkiismeretes figyelemmel törülgeti le, mint azelőtt?</p>
            <p>A kis inas csak annyit látott, hogy a gazdája igen nagyon vár valami levelet.
               Reggelenkint, sokkal korábban, mint azelőtt, hosszan, élesen, idegesen szólalt meg a
               cselédszobában a belső csöngettyü, jelezve, hogy a nagyságos ur kinyitotta a szemét.
               A kis inas szaporán termett bent a hálószobában, a hol már a küszöbön fogadta György
               urfi rekedtes, fátyolozott hangja:</p>
            <p> Nincs levél?</p>
            <p>Volt nap, a mikor a kis inas azt felelte, hogy:</p>
            <p> Kérem szépen, még nem jött meg a posta.</p>
            <p>Volt, a mikor ezt:</p>
            <p> Kérem szépen, nincsen.</p>
            <p>De olyan nap is akadt, a mikor már levéllel a kezében nyitott be a hálószobába a kis
               inas:</p>
            <p> Kérem szépen, levél, nagyságos ur.</p>
            <p>Ilyenkor sugárzó arccal vitte oda az ágyhoz a postát, mert biztosra vette, hogy most
               már vége szakad a szenvedéseinek, s a gazdája megint nem talál többé gyürődést, vagy
               pelyhet a kikefélt ruhán és nem fedez föl port lent, a karosszéknek a hátsó
               faragványán.</p>
            <p>Ám csak egy perc és Rahótvár ura unottan tette le a takarójára a sebtiben átfutott
               levelet, a következő pillanatban pedig a kis inas már megint megkapta a maga reggeli
               porcióját:</p>
            <p> Mit állsz itt, szamár?</p>
            <p> Mért nem hoztad be mindjárt a reggelit is, te tökfilkó?</p>
            <p> Miféle morzsa megint az ott a szőnyegen? Te... te piszokfészek!</p>
            <p>Hiába. A várvavárt levél csak nem akart megérkezni. Ha az őzszemü Tera tudta volna,
               hogy ilyenkor a bizonytalanság a legridegebb valónál is mennyivel gyötrőbb és
               kinosabb, akkor alkalmasint nem habozott volna s megirta volna leplezetlenül az
               igazságot a szerelmes kis rokonnak.</p>
            <p>Ekkora bátorsága azonban a sárgarépakisasszonynak nem volt. Épp ugy, mint a hogy
               viszont Rahótvár fiatal ura is, ha történetesen szembe jött volna vele az utcán akár
               Tera, akár valamelyik más tagja a családnak, hát inkább elszaladt volna talán,
               hogysem a szeme közé merjen nézni bármelyiküknek: annyira kimeritette az erkölcsi
               bátorságát az a nagy vallomás.</p>
            <p>Vagy egy hete huzódhatott már ez az állapot, s az első ragyogó áprilisi napsugár
               csillant át a halványsárga ablakfüggönyön, a mikor a kis inas ezzel a szóval toppant
               be a gazdája hálószobájába:</p>
            <p> Kérem szépen, képes levelezőlap.</p>
            <p>A másik percben már különös, sárgába játszó pir ütődött ki György urfi arcán. A
               sárgás árnyalatot a függöny okozta, a pirosságot a levelezőlap rövid, de sok mindent
               sejtető szövege:</p>
            <p> „Gyere már! Várunk!</p>
            <p> Guszta.”</p>
            <p> Guszta,  tette le kissé csalódottan, ám azért ki nem eresztve a kezéből a kártyát
               a kék selyempaplanon.  Guszta. Miért ir nekem Guszta?</p>
            <p>Honnan is sejthette volna, hogy a vöröshaju lány végképp megunta már az örökké tartó
               vegyes fölvágott, meg sajtvacsorát, s most már Levisznyey üzenetétől is
               felbosszantva, ő próbál pályázni arra a pástétomra, a mibe a huga nem óhajt
               belekóstolni?</p>
            <p>A kis Rahóthynak az volt az első gondolata, hogy azért küldi az idősebbik lány a
               levelet, mivel Tera nem akar neki irni.</p>
            <p>Az emberi agyvelőnek azonban olyan furfangos a berendezése, hogy mindig eggyel több
               érvünk van benne a mellett, a mi nekünk kellemes, vagy a mit szeretnénk, vagy
               akarunk, semmint ennek az ellenkezője mellett. Következésképp György urfi szerelmes
               fejéből is hamar kiszoritotta ezt az okos gondolatot az ujonnan föléledő remény,
               (lelki világunknak ez a bodzafajankója, a melyet akárhányszor borit is föl a sors,
               mindig csak ujra visszabillen a talpára), hogy hiszen Guszta nem azt irja, hogy csak
               ő vár, hanem azt, hogy:</p>
            <p> Várunk,  ebben a többesszámban pedig már Tera is bent van.</p>
            <p>Ujabb, bolond árnyak vetődtek eléje. Talán a bácsiék ellenzik a dolgot, s azért
               értesiti Guszta, mivel a hugának irnia sem szabad? Vagy: oh, Istenem, hátha beteg
               szegény Tera és zokon esik neki, hogy feléje sem néz?</p>
            <p>A szerelem, ha másként nem lehet, néha száraz gyökeren is elél. György urfiba is uj
               életet oltott ez a vékonyka gyökér: hátha?</p>
            <p> Még ma délelőtt okvetetlenül fölmegyek,  határozta el magában és ügyet sem vetvén
               a szőnyegen disztelenkedő cigarettavégre, a melyet pedig, ő nem lévén dohányos, senki
               más nem dobhatott oda, mint a kis inas, halkan fütyörészve öltözködni kezdett. A
               soványas, sápadt arcával, előrenyuló, majdnem hegyes Rahóthyorrával olyan volt igy
               fütyörészve a sárga függöny mögött, mint a kanári.</p>
            
         </div>
         <div type="chapter"> 
            <head>XV. FEJEZET.</head>
            <p>György urfi reménnyel s félelemmel a szivében, szerdán délelőtt csakugyan
               becsöngetett Farkas bácsiék ajtaján. A régi (mindössze egy hete, s Istenem, mégis
               milyen régi!) ibolya volt a kezében. Terának hozta, de Guszta, (mert a suttyomberki
               menyasszony a befuttatott ajtóüvegen keresztül ráismervén a látogató félénk
               körvonalára, a nénjét tuszkolta ki  kellett is azt nagyon unszolni!  ajtót nyitni)
               tüstént beléptekor kikapta a kezéből:</p>
            <p> Jaj, beh szép, Gyuri! Köszönöm. Ugye, nekem adod?</p>
            <p> Rossz jel,  gyanakodott Rahótvár fiatal ura, borzalmas szorongások között és
               majdhogy el nem szédült fölindulásában, a mikor bent az ebédlőben Tera, a ki
               láthatólag mélyen belemerült az elejbe teregetett divatlap tanulmányozásába, komoran
               fordult feléje az asztaltól, a melyikre duzzogva könyökölt, s csaknem mord képpel
               nyujtotta neki a kezét:</p>
            <p> Szervusz...</p>
            <p>Rahóthyné (a családfő ilyenkor javában irogatta alá a hivatalban az ügydarabokat)
               majd összecsókolta örömében a rég nem látott öccsöt. Alig hadart el azonban neki
               néhány kérdést ( Hogy vagy? Mért nem jöttél ilyen sokáig? Pedig mindennap
               emlegettünk, ugye, Tera?) hamarosan eltünt az ebédet főzni. S alig telt bele öt
               perc, már  emennek nem kicsiny boszuságára  bekiáltott a szobába a
               vöröshajuért:</p>
            <p> Guszta! Gyere segiteni anyádnak!</p>
            <p> Látod, Gyuri,  vetette rá érzelmesen a szemét a szép pástétomos kisasszony, s a
               hangjából a tréfa mellől mintha valami biztató komolyság is kicsendült volna  minket
               mindig elszakitanak egymástól.</p>
            <p> Ezt jól rendeztétek,  gondolta magában Tera boszusan  csak épp hogy picikét
               elkéstetek vele.  S kinos zavarral tekintgetett a néma izgalomtól kipirult
               gyerekre.</p>
            <p> Teremtő Atyám, hogy rázzam le most én a nyakamról ezt a fafütyköt?</p>
            <p>Mindegy. A szerelem a maga önzésében semmivel sem irgalmasabb az utolsó árverési
               hiénánál. Arra nem birta rávenni az őzszemü lányt a rokoni gyöngédsége, hogy nyiltan
               odavágja a kis Rahóthy szeme közé:</p>
            <p> Mit keresel nálunk? Mit akarsz tőlem? Másnak a mátkája vagyok én már, másé!  hanem
               azért az a bizonyos árverési hiéna ott a szive rejtekében meglelte a módját, hogy
               miképp kell simán megértetni az alkalmatlan kérővel azt, a minek a kimondására nem
               volt meg a „mersz”e. Alig hogy az anyja kiszólitotta Gusztát a konyhába, egykettőre
               megkapta György urfinak a kezét és (szegény, szóhoz sem tudott jutni a nagy lelki
               fölindulástól) becipelte magával a szalonba:</p>
            <p> Gyere, fafütyök, zongorázzunk kicsit! (A dobot is igy pörgetik meg katonáéknál, ha
               a halálra itélt beszélni akar.)</p>
            <p>A következő percben már ott ült a zongora előtt, s ugy, a hogy, ittott bizony
               incurkát hamisan, de azért alapjában mégis kedvesen és érzéssel rákezdett a
               „Háromkirályok” legszebb dallamára. Arra, a melyikért most egy hete még egyszer
               visszaültette Ollárt a megjavitott hangszerhez, a mikor már menni akart. Rányomta az
               ujját a billentyükre, s mialatt György a ripszkanapéról szorongva és megittasultan
               bámult rá a világoskék, gyerekes szemével, nem éppen iskolázott, ám mind a mellett
               ifjonti bájjal csendülő hangján  a csinos fejecskéjét hátravetve kissé  valami
               szövegtelen éneket trillázott melléje.</p>
            <p> Mi ez?  szólalt meg Gyurka, mikor a lány eljátszta az egészet.</p>
            <p>Tera halk futamot kezdett.</p>
            <p> Háromkirályok,  felelte s oda sem nézett.</p>
            <p> Háromkirályok? Uj? Nem ösmerem.</p>
            <p>A lány abbahagyta a játékot:</p>
            <p> Nem is ösmerheted. Uj. (Pillanatnyi csönd.) Operett. (Még egy pillanat.) Ollár
               irta.</p>
            <p>A kis Rahóthy lehajtotta a fejét.</p>
            <p> Ollár,  rebegte, s maga elé meredt. Aztán félénken vetette rá a szemét a második
               unokatestvérére:</p>
            <p> Itt volt?...</p>
            <p> Itt, Gyurikám. Ma egy hete.  S nyiltan nézett a fiatalemberre:</p>
            <p> Épp akkor, a mikor megkaptam a leveledet.</p>
            <p>A következő szemhunyoritásban már csaknem sirásra görbülő szájjal ugrott föl a
               zongora mellől, s odaszaladt a sápadtan levegő után kapkodó gyerekhez:</p>
            <p> Fafütyök! Fafütyök! Ugye, mi azért jó barátok maradunk?</p>
            <p>Guszta kukkant be a szobába:</p>
            <p> Zavarlak?  kérdezte epésen, minthogy nagyon is egymás mellett látta a
               párocskát.</p>
            <p> Furcsa kérdés,  felelte az őzszemü.  Már hogy zavarnál?  Majd gyöngéden
               megérintvén Györgynek a vállát, a nénje remek aranyvörös hajára mutatott, a melyben,
               balra a halántéka fölött, ott illatozott a selymes hullámok közt az imént rablott
               ibolya:</p>
            <p> Nézd, Fafütyök, nézd milyen pompásan illik a hajába az ibolyád!</p>
            <p>A Rahóthyfiu meglehetős bambán tekintett a kacérul mosolygó szép lányra.</p>
            <p> Bámulatos,  futott végig rajta ösztönszerüleg valami elutasitó, hideg érzés  hogy
               lehet ilyen vörös haja valakinek?</p>
            <p>A miből önként következik, hogy nem lévén többé keresni valója a háznál, fölkelt,
               hogy neki mennie kell.</p>
            <p> Kezét csókolom, néni,  mert a bucsuzkodásra, törökösen mintázott termetes
               pongyolájában, Auguszta is belebegett a konyhából, miközben a szeme dárdáit gyilkosan
               szögezte neki Terának, a lisztes kezével erőnek erejével marasztalva a fiut. 
               Szervusz, Guszta, Isten veled, Tera!  S oly furcsa, olyan nyugtalanitó, kinos, sőt
               majdnem bántó volt ez a hang, ez az arckifejezés, meg az a modor, a hogyan bucsuzott,
               hogy Tera megrettent:</p>
            <p> Szent Isten,  villant meg a fejében  csak nem követ el valami bolondot ez a
               fiu?</p>
            <p>Már mindnyájan az előszobában voltak, s György éppen a fehér selyem nyakvédő sálját
               igazgatta a télikabátja gallérja alatt, (lám, ilyen nyakvédőt kellett volna viselniük
               a franciáknak a nagy forradalom idején a gillotin ellen!), a mikor Ollár
               jövendőbelije megrántotta a távozófélben levő gyereknek a kabátja ujját:</p>
            <p> Gyere csak, Gyuri! Valamit akarok neked sugni!  És szépen, mint a kezes bárányt,
               visszavezette az ebédlőbe. (Guszta is mintha be akart volna menni utánuk. De az anyja
               még idejekorán megfogta a szoknyáját:  Ne, ne zavard őket! Hátha megjött az
               esze?)</p>
            <p> Gyuri,  szólalt meg odabent az őzszemü, amannak a télikabátja gombján motozva (s a
               hangja olyan ijedten nyügös és zavart lett, akár a fiatal asszonyé, mikor az első
               összezörrenés után a korcsmába készülő urát engeszteli),  ugye, megigéred?</p>
            <p> Mit?  kérdezte elkényszeredve a másik.</p>
            <p> Hát, hogy jó barátok maradunk!  s idegesen rántott egyet a kabátgombon.  Mindig!
               Érted! Most is, meg később is, meg mindig!</p>
            <p>S mivel az ifju Rahóthy sehogy sem akart a szeme közé nézni, hát megint ránditott a
               gombon:</p>
            <p> No! Szembe rózsám  egyszerre vérkavarón olvadékonnyá vált a hangja  ha...
               szeretsz...</p>
            <p>A fiu megrázkódott, mint a békacomb a villamos áramtól és ránézett:</p>
            <p> De te?  hebegte fázósan.</p>
            <p> Én is. (Most ünnepiesen a jobbját nyujtotta neki.) Hidd meg, Fafütyök, én vagyok a
               te legjobb bará...</p>
            <p>A többit már nem tudta kimondani, mert elpityeredett. Istenem, ugy sajnálta ezt a
               szegény Fafütyköt!</p>
            <p>Rahótvár urának sem kellett több. Ő is szepegni kezdett, és, mivel most már
               mindkettejüknek a torkukon akadt a szó, hát egymástól ismét elforditott tekintettel
               ott álltak némán, mint valami boldogtalan kedves kis kukák, s csupán a markuknál
               fogvást egymásba fonódó karjukat huzogatták előre, hátra, előre, hátra, mintha
               fürészelnének. Tera birt megszólalni először:</p>
            <p> Megigéred?</p>
            <p> Meg.</p>
            <p>A lányt nem elégitette ki ez a válasz. Komolyan félt, hogy kárt tesz magában a
               gyerek. Bizonyosságot akart.</p>
            <p> Esküdj meg! Esküdj meg, Gyuri, hogy mindig jó barátok maradunk, és, hogy vigyázni
               fogsz az egészségedre! No!  s hevesen megszoritotta a kezét.</p>
            <p>György urfi megint rávetette szomoruan a szemét az elveszett menyasszonyára.</p>
            <p> Esküszöm.</p>
            <p> Mire?  faggatta hirtelen szóval amaz.</p>
            <p>A fiu gondolkozott egy pillanatig.</p>
            <p> Az anyám emlékére,  felelte átszellemült arccal.</p>
            <p>Tera visszarántotta a kezét:</p>
            <p> Az anyád emlékére? Te, fiu, hiszen az...</p>
            <p>Elakadt.  Jézus Mária,  cikázott át villámgyorsan az agyvelején  most majd
               kikottyantottam ennek a szerencsétlennek, hogy az anyja mifajta (már arra értette, a
               mit mindenki tudott Budapesten, hogy Csengedi Mari Kamenov grófnak a barátnője).</p>
            <p>György urfi zavartan kérdezte:</p>
            <p> Mi... mi?...</p>
            <p> Semmi,  simitott el emez egy hajtincset a szabadon maradt balkezével a homlokából.
                Csak azt akarom mondani, izé... hogy... hiszen az anyád emléke szent előtted,
               ugyebár? És akkor a fogadásod is szent, ugye, te kedves, kedves Fafütyök.</p>
            <p>S attól a borzasztó gondolattóle, hogy az imént majd hogy ronggyá nem tépte ebben az
               amugy is olyan érzékeny lelkü, szegény, beteges fiuban a legszentebb gyermeki
               gondolatot, vagy pedig általában a pillanat izgalmátóle, egyszerre hangos zokogással
               borult a tétován álldogáló kis Rahóthy vállára.</p>
            <p> Gyuri, hidd meg, hogy én is nagyon szerencsétlen vagyok!</p>
            <p>A két Guszta a sirás hallatára kiváncsian nyitott be az ajtón.</p>
            <p>A vöröshaju lány idegesen pillantott rájuk, Rahóthyné pedig a pufók, rizsporos arcán
               elömlő titkos örömmel, nyájasan szólott:</p>
            <p> Gyerekek! Ti sirtok? Sirtok, ugye, a boldogságtól?</p>
            <p> Áh, gratulálok,  tóditotta Guszta rosszul leplezett gunnyal.</p>
            <p>A két fiatal erre a zavaró hangra szétrebbent.</p>
            <p> Jöjjön csak haza az apa, majd gratulálhatsz,  vágott oda a könnyein keresztül a
               sárgarépakisasszony.</p>
            <p>Ebben a pillanatban, még mielőtt György urfi szóhoz jutott volna, erélyes csöngetés
               hallatszott be kivülről.</p>
            <p> Nézz ki, Guszta, kicsoda!  intézkedett a segédhivatali igazgatóné.  Hát  miért
               sirtatok?  fordult Gyurihoz.</p>
            <p> Az apa!  kiáltotta az előszobából a vöröshaju s a következő percben már eldördült
               odakint a mord apai ágyu:</p>
            <p> Itthon van Tera?</p>
            <p>György válaszolni akart valamit a nagynénjének, de mielőtt szólhatott volna, rájött
               ujra a köhögő roham. Hiába, mégis csak kár volt hazajönni abban a mult heti
               hidegben.</p>
            <p> Mindjárt megtudod, mama,  mondta ideges várakozással a bátor kislány, és állva
               maradván a helyén, elszántan nézett a következendők elé.</p>
            <p> Hazajöttem a hivatalból,  hangzott most közvetetlenül a küszöbről Farkasnak a
               hangja  mert már nem birtam uralkodni magamon.</p>
            <p>Ezt mondván, haragosan belökte az ajtót, és még a köhögésében szinte fuldokló
               unokaöccsével sem törődve, rátámadt Terára:</p>
            <p> Ki volt az az elzüllött fráter, a kivel a vásárcsarnokban szerelmeskedtél?</p>
            <p>Irgalmas Isten, az ő Matyija! Az őzszemü leány, hamvas orcáján még az előbbi könnyek
               piros rózsáival, megrázkódott. Azután  meglátszott rajta, hogy küzködik a sirással 
               minden izében remegve, de azért merészül nézett az apja szeme közé:</p>
            <p> Az nem elzüllött és nem fráter, apám! Az Ollár, a vőlegényem!</p>
            <p> A vőlegénye? Azt mondja? Az az éhenkórász?  csapta össze Auguszta elszörnyüködve a
               lisztes kezét.</p>
            <p> A vőlegényed?!  bömbölt a dühtől valósággal szederjes képpel a segédhivatali
               igazgató, körülbelül olyan ugrásokat téve a lánya felé, mintha vivóakadémián volna. 
               Hát mikor jegyeztétek el magatokat? A vőlegényed? (Az, apám!)</p>
            <p> Szörnyüség! Az a ripacs! De hát mi történt, Farkas?  csattogott Rahóthynénak
               szaporán egymáshoz lóditgatott tenyere; ugy, hogy ebben a gyors müködésben
               egykettőre leporlott róla a liszt.</p>
            <p> Talán bizony  vágott ki az apa ujabb ugrás közben egy primet a karjával  a
               vásárcsarnokban? (Ott apám!) Ott? Ott?! Ott!?!</p>
            <p>A következő pillanatban hatalmas csattanás hallatszott, s rá rögtön kiütődött a
               szerelmes lány bal arcán egy jókora tenyérnyi, égő, piros folt:</p>
            <p> Ez a tied, te... te pökhendi!  üvöltötte, majd széttárva a karját a levegőben,
               mérgében jóformán dadogva magyarázta a feleségének:</p>
            <p> Kérlek, ma véletlenül a vásárcsarnokon át sétálok egészen gyanutlanul a hivatalba,
               hát kit látok ott, mint ezt a frajlát egy elzüllött külsejü fickóval! Majd fölfalták
               egymást a szemükkel!</p>
            <p> Hát az volt az az Ollár!  tóditotta Rahóthyné a mellén keresztbefont karral. Jól
               előre s jó magasan kellett kifeszitenie a kövér felső karját, hogy ezt megtehesse. 
               No, tudod, Farkas, most rögtön elküldöm neki postautalványon a négy koronát a
               multkori zongorahangolásért.</p>
            <p> De mama!  szólt közbe Guszta, a ki az alig hallhatón, tompán bühümöző György
               mellett állott, részvevőn és behizelgőn tartva elejbe egy pohár vizet:</p>
            <p> Igyál egy kortyot, Gyurikám! Az jó lesz.</p>
            <p> Küldd el!  hagyta rá a feleségére Rahóthy Tamás és ketrecbe zárt tigris módjára
               járt leföl, már a mint szokta az ebédlőben.  Az arcába kell neki vágni azt a pénzt!
                Megállt, mintha csak most vette volna észre, Gyuri előtt.</p>
            <p> Ne köhögj, fiam  mondta valamivel szelidebben, s (miközben a gyerek elkeseredve
               intett a kezefejével, hogy ő neki már ugyis mindegy), mintha mentőeszme gyanánt neki
               is hirtelen az a gondolata támadt volna, a mi a vöröshajunak az oldalát furta, lassan
               végigsimogatta a tenyerével (ugyanazzal, a melyikkel a másikat ütötte imént) a
               pástétomos kisasszony szép fehér arcát.</p>
            <p> Látod, fiam,  mondta  itt van, ez a jó lány, ez nem okoz keserüséget a szegény,
               küzködő apjának. És ez nem tud férjet kapni.</p>
            <p> De, ugyan, apa...</p>
            <p> Dehogy nem tud,  ugrott bele merészen a mentőeszme kellős közepébe Rahóthyné, s
               ezuttal a széles csipejére tette a kezét,  csakhogy nem akar! Hogy körülrajongták a
               férfiak most is a farsangon! Mennyi kérője volt azalatt is, amig te Lusszinban
               üdültél, Gyuri! A mult hónapban is egy számellenőr,  ugye, Guszta, a Stankóczy?
               (De, mama, kérlek!)  hogy esengett a kezéért és ő nem, és nem! Nem akar férjhez
               menni! Azt mondja (De mama, mama!)  ugyan kérlek, hát már csak megmondom, a mi igaz!
                azt mondja, hogy vagy olyan férfinak lesz a felesége, a ki hozzája méltó, vagy
               pedig nem megy férjhez senkihez. Ugy bizony, Gyuri. Ilyen szép leány!  s nagyobb
               fontosság okáért immár a püffedt, borzas fejét is ütemre rázogatta a szava mellé.</p>
            <p>A fiu jóformán meg sem igen értette ezt az atyafiságos utóajánlatot. A szalonból
               minden kéthárom percben kihallatszott Tera sirni tudatlan zihálása. Nem zokogás,
               csupán valami furcsa, rohamszerü, fuldokló kapkodás a levegő után.</p>
            <p> Sir,  nehezedett rá tompán az agyára,  az én (Tera előbb kiejtett szavai forogtak
               a fejében)  az én... legjobb barátom.</p>
            <p>S mivel ugy érezte, hogy nem birja türni tovább ezt a hangot, hirtelen bucsuzkodni
               kezdett, s lassan, lábujjhegyen, a hogy a halottasháznál szoktunk belépni a ravatalos
               szobába, besomfordált a szalonba.</p>
            <p> Tera,  suttogta itt (ő, a gyönge, a beteges, a gyerek)  Tera, légy erős.</p>
            <p>Az őzszemü leány (a zongora mögött, a hol Ollár helyén ült a csavaros széken)
               megrázkódott. Feléje forditotta a halvány, tojásdad arcát, a melynek egyik felén még
               ott tüzelt az apai kéz nyoma, s felállván, lassan, zajtalanul, mint valami fájdalmas
               igézet, odasuhant a fiuhoz és a kezét nyujtotta neki.</p>
            <p> Ne itélj meg, György,  szólott (küzködve a saját hangjával) fátyolozottan  az
               én... az én utam most nagyon elkanyarodik.</p>
            <p>Nem mondhatott többet. Az ebédlőből érdesen recsegett be (mint a mikor a vihar rázza
               a magános házban az ablakokat), a családfő haragos szava:</p>
            <p> György, gyere ki! Mit beszélsz még mindig azzal a semmirekellővel?</p>
            
         </div>
         <div type="chapter"> 
            <head>XVI. FEJEZET.</head>
            <p>Ollár a délutáni lánykérő tiszteletére csupán a rajta volt vadonatuj, szép, csikos
               nadrágot kérte kölcsön a vele egytermetü fagottistától, hanem, a mikor a végképp
               kikosarazott kérő minőségében izgatottan és mód nélkül idegesen kijött, kisietett,
               vagy talán legjobb volna ez a szó erre a gyors távozásra, hogy: kilendült a Rahóthyék
               lakásából, már azt hitte, hogy nemcsak a nadrágja, de a Ferenc Józsefkabátja,
               kalapja, sőt még a feje sem az övé.</p>
            <p> Szemtelenség!  beszélt magában élénk taglejtés között, mialatt szapora lépésben
               szaladt le a homályos lépcsőházban.  Gyalázat! Gazság! No, Tera! No,
               megálljatok!</p>
            <p>El kell ismerni, heves csata volt. Csufondáros vereség. Tera, Guszta őrizetével, be
               volt zárva a hálószobába. A segédhivatali igazgató, a ki csak néhány órával előbb,
               délelőtt még olyan ugrásokat tett az ebédlőben, mintha vivóakadémián volna, most
               ugyanazon a helyen akkorákat lökött a kezével (hol szétterpesztve az ujjait, hol
               ökölbe szoritva) a levegőbe, mintha egyszerre három tányérral lapdázna; s minden
               lökésnél egyegy kemény morgást eresztett ki a torkán:</p>
            <p> Hogyisne! (lökés.)</p>
            <p> A lányomat! (ujjterpesztés.)</p>
            <p> Feleségül! (ökölbeszoritás.)</p>
            <p> Hahaha!  kacagott bele pokolian Auguszta, a ki az egész idő alatt csipőre tett
               kézzel állt a bezárt hálószoba előtt, ilyképp értetve meg a kérővel, hogy Tera
               alkalmasint oda lehet becsukva.  Mit gondol a tisztelt ur?! Egy Rahóthylányt?!</p>
            <p> Hát tulajdonképpen ki maga, barátom? Mi maga? (ujjterpesztés.) Hogy egy ilyen nagy
               családba merészkedik (ökölbeszoritás) befurakodni? (dühös lökés a levegőbe.) A
               csarnokban? Majd adok én csarnokot annak a semmirevalónak! (még dühösebb lökés a
               levegőbe.)</p>
            <p> Van a tisztelt urnak (csipőrengetés) elég sok nőismerőse! (fejbillegetés.)</p>
            <p> Keressen ott magának feleséget (ujjterpesztés) a kóristalányok között!
               (ökölbeszoritás és lökés a levegőbe.)</p>
            <p>Beszélhetett itt a muzsikus. Tiltakozhatott, feleselhetett, védekezhetett,
               igérhetett, a Rahóthykettes szózápora föltarthatatlanul zuhogott a fejére, mintha
               csöbörből zuditották volna rája. Ollár kinyitotta az előszobába szóló ajtószárnyat.
               Biccentett a fejével és a pillanatnyi csöndben, a mely ennek a gyors távozásnak a
               láttára következett, egész testében remegve az indulattól, villogó szemmel mondta ki,
               a mi a szivét nyomta:</p>
            <p> Tisztelettel jöttem ide! Igy bánnak velem! Ez nem uriemberekhez méltó eljárás!
               (Teremtő Isten, hogy a manóban figyelmeztessem Terát, ha csakugyan bent van a másik
               szobában, a Szarvaskávéházra?  cikázott keresztül az agyvelején). Ez... ez
               közönséges (jó nagyot kiáltott, hogy az ajtón tul is meghallhassa, a kit illet)
               közönséges szarvasokoskodás, ajánlom magamat!</p>
            <p>S ugy becsapta maga mögött az ajtót, hogy az egész emelet rengett beléje.</p>
            <p>A segédhivatali igazgató meg a felesége egymásra nézett.</p>
            <p> Ha,  szólalt meg végre, a mikor már az előszoba ajtaja is becsapódott  ha egy
               dijnok ennek a tiszteletlenségnek csak a tizedrészét is merné velem szemben
               tanusitani, a következő félórában már megszünnék napidijasnak lenni.</p>
            <p> Meg is érdemelné!  erősitette Auguszta, még mindig harcrakészen, azaz csipőre tett
               kézzel állván az ajtóban.  De, Farkas, ez az ember bolond! És, kérlek, szemtelen!
               Azt mondja: szarvasokoskodás. Arcátlan! Be kellene pörölni becsületsértésért. Mintha
               bizony én szarvakat raknék a homlokodra!</p>
            <p> Ejh, kérlek, annak egészen más...  akart közbevágni Farkas ur, ám a női erényében
               sértődött hitvestárs kesernyés kacagással nyomta el a szavát:</p>
            <p> Hm! Örülnék, ha a diván fölé tudnék két szép agancsot felszögezni, nemhogy a te
               fejedre raknám őket!</p>
            <p>A családfő, miután valamit morgott a lecsüngő bajsza alá, néhányszor még végigmérte
               nehéz léptével a szobát, aztán fogta a széles karimáju kalapját, meg a botját és
               sötét méltósággal elkullogott a kaszinóba.</p>
            <p>Auguszta kinyitotta a hálószoba ajtaját.</p>
            <p> Á,  szólt meglepetve, mert szentül azt képzelte, hogy legalább is sirógörcsök közt
               találja Terát, (pedig az inkább mosolygó kedvében volt a „szarvasokoskodás”tól, a
               mi oly édesen bambává s mégis olyan nagy jelentőségüvé tette rá nézve Ollár
               kifakadását),  hisz a kisasszonynak kutya baja! Azt hittem,  folytatta epés
               gunnyal  hogy azóta már legalább is leugrottál a harmadik emeletről és ime, a
               nagyságos kisasszony még talán nevetni is szeretne a szegény szülein. No, van neked
               lelked, Tera, van neked lelked, te cinikus, te... te... te!...</p>
            <p> Nem olyan gyerek ez, anyus,  jegyezte meg derülten Guszta és kiperdült az
               ebédlőbe.</p>
            <p>Az őzszemü, a ki már teljesen közömbösnek látszott az anyja szidása iránt, szárazon
               kérdezte:</p>
            <p> Hát semmiáron sem adtok neki, mama?</p>
            <p> Ugy gondolom, hallhattad az ajtón keresztül,  felelte Rahóthyné.  Most pedig főzd
               meg a feketekávét spirituszon, mert már négy óra mult és éhes vagyok.</p>
            <p> Feketeleves!  rikkantott át nevetve a másik szobából a vöröshaju.  Hahaha, Tera,
               „hátra van még a fekete leves!”</p>
            <p>A sárgarépakisasszony lassan átsuhant a lányszobába.</p>
            <p> Hallottad?!  rivallt rá az anyja, a hogy közömbös arccal elhaladt mellette. És
               ujra a csipejére illesztette a husos kezét.</p>
            <p> Mindjárt,  szólt vissza egykedvün a leány, s megigazitotta a hamvasszőke haját a
               szalonban az ablakon függő kis hármastükör előtt.</p>
            <p> A Szarvastéren,  mondta magában, s óvatosan megtapintotta a piros, nyári
               zubbonykája alatt a kis pénztárcáját, a melyet, harminchét koronányi összerakosgatott
               pénzével, meg egy csillogó pókhálósállal együtt még ebéd ideje alatt (mert azzal az
               ürüggyel, hogy a feje fáj, akkor is bent maradt a lányszobában) dugott el a pihegő
               keblében.</p>
            <p> Hol a kávé?  kiáltotta, s kifelé indultában szinte rátapadt a szeme a zongorán
               arra a helyre, a hol azon az emlékezetes délutánon oly kimondhatatlanul édes volt
               szembekönyökölni Ollárral, hallgatni elandalogva a „Háromkirályok”at, s nézni, mint
               árnyékolja be az a bozontos üstök a kis muzsikus eszes, nyilt homlokát a hunyorgató
               egérszeme fölött.</p>
            <p> A Szarvastéren a Szarvaskávéházban...</p>
            <p>Öt perc mulva már vigan nyaldosta a kék spirituszláng a kávésfazekat a konyhán. Ide
               is öltögette a nyelvét, oda is, mintha csufolódnék.</p>
            <p>Eltelt egy negyedóra.</p>
            <p> Mit piszmog ez ott künn olyan sokáig azzal a kávéval?  kelt föl zsémbesen a már
               meg is teritett asztal mellől Rahóthyné, s bosszusan nézett ki az előszobába:</p>
            <p> Tera! Hozd már azt a löttyöt.!</p>
            <p>Semmi válasz. Az előszoba ajtaja kitárva. Auguszta kisietett a konyhába. Hát a konyha
               üres, és a forró feketekávé, sárgásbarna habjával bugyborékolva, épp akkor futott ki
               a fazékból.</p>
            <p>A vicéné csoszogott nagyokat slappogva a papucsával a folyosón.</p>
            <p> Jé, hát a nagysága már jobban van?  kérdezte, álmélkodva csapván össze a görcsös
               kezét.</p>
            <p> Én?  bökött a hatalmas mellére, rosszat sejtve, a segédhivatali igazgatóné. 
               Hiszen semmi bajom sincs. Nem látta a...?</p>
            <p> No még ilyet!  vigyorgott sunyin a szavába a papucsos udvarhölgy.  ’Sz éppen most
               szaladt orvosért a kisasszony. Hajadonfőtt! Csak az a szép sál volt rajta! Még én
               hittam neki a komfortáblit a sarokról!</p>
            <p>Rahóthyné majd kiejtette a kezéből a kávésfazekat, a melyet az imént vett le
               konyharonggyal a fülénél fogva a spirituszról.</p>
            <p> Komfortábli?  lihegte.  Maga, vicéné? A lányom?!  és kezében a forró fazékkal,
               mint a bolond, rohant be a szobába:</p>
            <p> Guszta, Guszta! Tera megszökött!</p>
            
         </div>
         <div type="chapter"> 
            <head>XVII. FEJEZET.</head>
            <p>György urfi már kilenc nap óta minden áldott este ott duhajkodott a Wesselényiutcai
               szinészkorcsmában. Fizetett boldognakboldogtalannak, a ki csak az asztalához ült és
               a vékonypénzü segédszinészek, kardalosok, meg szinházi zenekarbeli tagok ugyancsak
               ünnepelték Rahótvár urát, az ő kedves Ollár Matyi barátjuknak  igy is mutatkozott be
               nekik a fehér asztalnál  a sógorát.</p>
            <p>Első nap, még ama kinos emlékü április harmincadikán, György urfi ugy került a
               „Fizess!”csárdába, (ez a rosszmáju név diszelgett két óriási kék szőlőfürt között a
               szinészkorcsma cégtábláján), hogy mindenáron szeretett volna megismerkedni Ollárral.
               Kereste a szinháznál, de az egérszemü muzsikus aznap este nem jött be az előadásra, s
               ez okból igazitotta a Diva öltözői körül ácsorgó szinészcsoport a „Fizess!”be, a
               hol, mondták neki, Matyi vacsorázni szokott. Itt várakozott rája a kis Rahóthy
               egészen éjfél utáni egy óráig, s e közben ösmerkedett össze (valami sajátságos és
               merőben ujkeletü szomjuságból Ollár kartársai, barátai és sorsosai után) a korcsmában
               vacsorázó vagy pityizálgató bohém népséggel.</p>
            <p>A Diva második hegedüse azonban nem mutatkozott. Sem első este, sem az ezután
               következőkön. Neki más dolga volt. Először is alig két órával az után, hogy
               Rahóthyék utilaput kötöttek a talpára, Budán a Szarvaskávéház elé már megérkezett
               habos lovon, vagyis inkább a habos ló után zötyögő komfortáblin a szökevény Tera. A
               vicéné rendelte bérkocsit, a nyom eltüntetése végett, már elküldte az előtt a
               királyutcai kalaposbolt előtt, a hol (odahaza sehogy sem lévén módjában kalapot
               tennie a fejére) sebtében egy olcsó Girardit vásárolt, hogy ne kelljen hajadonfőtt
               végigrobognia az utcán, mint valami elszalajtott szobalánynak, mert az mégis csak
               rettenetes.</p>
            <p> Itt vagyok,  rebegte, odatoppanván a kihalt kávéházban az asztalától izgatott
               örömmel fölugró Ollár elé, a kivel kis hijja, hogy ott a vén pincér szemeláttára a
               nyakába nem borultak egymásnak.</p>
            <p>Ez ellen a veszedelem ellen sürgősen meg kellett tenni az óvóintézkedéseket és a
               kócos muzsikus e tekintetben emberül megállta a helyét. A lányt a kávéházban hagyván,
               tüstént megtáviratozta a nagynénjének Herkulesfürdőre, hogy holnap odaérkezik a
               menyasszonya. Egyik közeli üzletben vett az aznap délelőtt kapott gázsijából egy
               olcsó kis kézitáskát, egy pár keztyüt, meg egy jó, bolyhos nagykendőt, (hogy mégse
               fázzék meg olyan könnyen a szerelmese éjtszaka a vonaton), aztán még megirt egy
               hosszu levelet, a melyikben tövirőlhegyire elmondta özvegy Inceszékynének ezt a
               különös menyasszonyutaztatást. A mikor mindezekkel elkészült, akkor kihajtatott a
               jövendőbelijével a nyugati pályaudvarra, s illedelmesen, boldogan és féltő aggódással
               elbucsuzkodván tőle, a legközelebbi vonattal leküldte Herkulesre, hogy üldözéstől és
               rágalomtól egyaránt védett helyen legyen.</p>
            <p>Igy „szöktette” meg a kis hegedüs a hires, gazdag, büszke Rahóthyék őzszemü
               ivadékát. Ugy látszik, a becsület is olyan, mint a lótartás: bizonyos körökben nem
               mulja divatját.</p>
            <p>Na iszen, micsoda utazás volt az szegény leánynak. Egyedül, felgyujtván maga mögött a
               visszavonulás hidját, (gondolt is ő most ilyesmire), és nekivágván behunyt szemmel,
               pusztán a szive dobogására hallgatva, a bizonytalanságnak.</p>
            <p>Másnap reggel azután Ollár is megtette a magáét. Rögtön két heti szabadságot, meg egy
               hónapi ákontót kért a direktorától. Az előbbit könnyen megkaphatta, hiszen az
               eladófélben lévő szinháznál már ugyis lanyhán folyt minden: az utóbbit, százhatvan
               koronáról volt szó, már valamivel nehezebben, hanem azért mégis csak kikunyorálta
               valahogy a jólelkü öreg Felicititől. Ezenkivül harmadfél órai elkeseredett szótusa
               után, a jeles Apafi Mákony erkölcsi támogatásával „Lant és társa” szinházi
               ügynökségétől is kicsikart kétszáz korona ideiglenes előleget a „Háromkirályok”
               partiturájára. Mit: kicsikart? Egyenest kihasitotta a bőrükből, miként az igazi Lant
               az elismervény átvételekor fanyar elmésséggel megjegyezte. Ez volt az egérszemü
               hegedüsnek az első együttes tevékenysége a mesterrel az operett körül, mert a
               zseniális Mákony meg Ollár precedensére hivatkozva, rövid félórai harc után a másik
               kétszáz koronát „ajzotta ki”,  a hogy ő mondta  a „Lant”ból. Az összeharácsolt
               pénzből Matyi kifizette a hónapos szobáját, kiváltotta a tavaszi kabátját meg a nyári
               ruháját, magának szalmakalapot, uj fogkefét, Terának egykét egyáltalában
               nélkülözhetetlen ruhadarabot, mind a kettejüknek pedig olcsó, de annál megbizhatóbb
               jegygyürüt vásárolt, majd végül összecsomagolta a cókmókját, a hegedüjét meg a
               hangjegyeit, visszaküldte a fagottistának a kölcsönkért nadrágját és senkinek sem
               szólva hova, merre igyekszik, a legközelebbi vonattal ő is utána szállott a párjának.
               Mint a fecskék, a mikor vándorolnak egyik tájról a másikra.</p>
            <p>Herkulesről mindjárt expresszlevelet küldtek Rahóthy Farkasnak, (a ki most már amugy
               is készséggel beleegyezett volna mindenbe, csak hogy elkerülje a botrányt, melyet
               semmikép sem itélt összeegyeztethetőnek a hivatalbeli állásával), hogy  ugymond  a
               papa is, a mama is bocsásson meg nekik, de ők nem tudnak egymás nélkül élni. S hogy a
               papa küldje el a cimükre postafordultával az atyai áldását, s a nem kevésbbé fontos,
               kötelező apai beleegyező nyilatkozatot is, valamint a dispenzációt, mert sürgősen meg
               akarnak esküdni.</p>
            <p>Tera, a maga lányos érzetével nagyon szerette volna megirni ebben a levélben az édes
               anyjának még azt is, hogy ő egészen külön szálláson van Ollár nagynénjének a
               penziójában, mig a vőlegénye egyelőre bent a fürdőtelepen lakik, hogy nem együtt s
               még csak nem is egy vonaton utaztak el Budapestről: ám a másik, a boldogságáért
               reszkető, szerelmes, uj énje letétette vele a tollat, a mikor ezt a valóságot
               készült papirra vetni.</p>
            <p> Jobb igy,  sugta neki ez a szerelmes „én”,  hadd higyjék, hogy már ugyis késő
               minden.</p>
            <p>A szökevény jól számitott. A levél elküldése után ötödnapra megérkezett az apai
               válasz. A boritékjában nem volt semmi egyéb, csak az aláirt beleegyező nyilatkozat,
               meg a dispenzáció. Irás egy sor sem. Bizony, háromszor is megnézte a nagy boritékot a
               kisebbik Rahóthylány, nem maradte benne mégis véletlenül valami üzenet. Ha nem az
               apjától, hát az édesanyjától. Vagy legalább Gusztától. Csak egy szó, hogy:
               „Megbocsátunk”. Avagy hogy „Legyetek boldogok!” De nem. A boriték üres volt, mint
               azoknak a szive, a kik küldték.</p>
            <p>Másnap, kilencedikén délben,  a boldog fiatal pár épp akkor tért haza a szerény
               esküvőjéről  távirat érkezett  a Fafütyöktől.</p>
            <p>„Legyenek százszor boldogok,</p>
            <p> Rahóthy György.”</p>
            <p>Ezen az estén hatalmas „muri” volt a „Fizess!”ben. Ollár sógora nyakrafőre hozatta
               a pezsgőt és akkorákat kacagott a vidám tréfákon (a melyek ugy ugrándoztak
               pohárcsengés közt a fehér asztalteritőn, mint eső után a béka), hogy szegény, lázasan
               égő feje némelykor majd beleszakadt. Ha a kalocsai internátus jezsuita atyái, vagy a
               jó öreg gyámja meglátták volna ebben a széles jókedvében az eddigelé még mindig oly
               csöndes, szelid, bornemissza gyereket, bizonyára összecsapták volna a kezüket
               ámulatukban:</p>
            <p> Szent Isten, mi lelte ezt a fiut?</p>
            <p>Ha meg a háziorvosa toppant volna be történetesen a lármás, füstös helyiségbe, hát (a
               milyen szókimondó, darabos ember volt a doktor), egyenest galléron ragadta volna a
               legénykedő urfit:</p>
            <p> Gyerünk csak innen, öcsém! Mit ugrál erőnek erejével a saját sirja körül?</p>
            <p>Ámde sem a jezsuitaatyák, sem a gondos gyám, sem pedig a goromba orvos nem volt
               hivatalos a zajos szinészvacsorán. Csak egy őzszemü, tojásdad, hamvas arc lebbent meg
               olykor egyegy pillanatra (az is hivatlanul) a pezsgős poharak fölött ringó
               szivarfüst szürke függőágyából, mámoritó, pajkos mosollyal suttogva feléje:</p>
            <p> Fafütyök, Fafütyök, Istenem, milyen boldog vagyok!...</p>
            <p>A vidám táblának Apafi Mákony is növelte a diszét a jelenlétével. A pezsgő neki is
               megoldotta a nyelvét, s a társaság éjfél felé egyszer csak azon vette magát észre,
               hogy a félemletes költő fönt áll az asztal közepén és a kezében lévő papirosról
               (ugyanolyan pózban, mint a hogy szegény Petőfi dunaparti kőalakja árulja
               rikkantsmódra a mi halhatatlanunk vers, vagy micsoda tekercsét) szaval. A
               „Háromkirályok” dalszövegéből szaval néhány sötétlila részletet.</p>
            <p> Első felvonás, tizedik jelenet,  kiáltotta Mákony harsányan, mialatt idelent az
               asztal körül tiszteletteljesen elhalt a szó.  Háromkirályok jobbról.
               Csömörkirály...</p>
            <p> Kicsoda kérem?  illesztette a füléhez a kezét György urfi.</p>
            <p> Csömörkirály!  ismételte sértett önérzettel a költő.</p>
            <p> Halljuk! Halljuk!  egyhitette a kellemetlen hatást az asztalvégről egyszerre a
               kövér sugó, meg egy nagyfogu, sovány kardalos.</p>
            <p> Tehát,  kezdte ujra Apafi:  Királyok jobbról. Csömörkirály:</p>
            <p>Bugó viháncolások ópiumos csöndjén</p>
            <p> Jaj, beh szép!  sóhajtotta el magát hangosan a sarokasztalnál egy rajongó
               tekintetü fiatal segédszinész.</p>
            <p> Silencium!  morgott arrafelé ünnepies komolysággal György urfi oldalán,
               közvetetlenül az asztalfő mellől a Diva nagyratörő, szőke bonvivánja.</p>
            <p>Bugó viháncolások ópiumos csöndjén</p>
            <p>(Ismételte meg méla pátosszal a költő az asztal tetején.)</p>
            <p>Himbálódzik az én fonnyadt derekam.</p>
            <p> Van gyönyöröm és van csömöröm.</p>
            <p> Kérdem kérdőn:  A ködút merre van?</p>
            <p>Csillagangyal (jobbról):</p>
            <p> Mond a csillag: „Erre van.”</p>
            <p>Halk tetszés moraj.</p>
            <p> Borkirály:</p>
            <p> Nyehellem a vizet.</p>
            <p> Örömtorkomon,</p>
            <p> Én délceg, őskappan torkomon</p>
            <p> Éldelgek, lopótökön a duhaj Létborral.</p>
            <p>Csillagangyal (jobbról):</p>
            <p> Mond a csillag: „Csak Szalvátorral!”</p>
            <p>Tetszés. Ocsolády, a rezes képü segédszinész (gazdag földbirtokos családbeli, de
               kitagadták) közbedünnyögi:</p>
            <p> Tisztán!...  de a szomszédja oldalba böki:</p>
            <p> Hallgass! Megharagszik...</p>
            <p>Apafi körülhordja a tekintetét a fehér asztalteritőn, körülbelül ugy, mint a mikor a
               fehér havon vakitóan szétcsillan a Nap.</p>
            <p> Búkirály,  mondja sejtetőn:</p>
            <p> Szentmihálylova nagy deli ló.</p>
            <p> Habzsolva issza az Életkutat.</p>
            <p> Néma nyeritéssel ragad a Sirországba,</p>
            <p> Sörénye a Létnek fügét mutat!</p>
            <p>Csillagangyal (jobbról):</p>
            <p> Mond a csillag: „Jó utat!”</p>
            <p> Gyönyörü darab lesz,  suttogja meghatottan a bonviván, kihörpintvén a maradék
               pezsgőt a poharából.</p>
            <p> Jó utat!  ismétli az utolsó szavakat, Isten tudja, miért, lecsüggesztett fővel a
               szegény kis Rahóthy.</p>
            <p> Füstkirály,  folytatja a költő.</p>
            <p> De hiszen ez már a negyedik király!  okvetetlenkedik Ocsolády.  Csak
               háromkirályok vannak.</p>
            <p>Apafi türelmetlenül toppantott a lábával, ugy hogy ettől a „dölyftoppanat”tól
               megrezzentek ijedtükben az asztalon a pezsgős poharak:</p>
            <p> Eh, kérem,  szólt stentori hangon  a modern költészet nem vehet figyelembe ilyen
               avult fonákságokat! Ezek olyan háromkirályok, hogy négyen vannak!</p>
            <p>Füstkirály:</p>
            <p> Van szép gyomromban idegszomor.</p>
            <p> Búfájó nyilallat, hős rettenet.</p>
            <p> Mind mellemre szivom! Nem félek én</p>
            <p> A nikotinátkok méregmezején!</p>
            <p>Csillagangyal (jobbról):</p>
            <p> Mond a csillag: „Te vagy a legény!”</p>
            <p> A többi még az agyamban rajzik,  fejezte be az érdekes fölolvasást gyorsan Apafi
               Mákony, s miután a cipője sarkával felboritott egy poharat, az irodalom iránt is
               fogékony jókedvü társaság tapsai közt méltósággal leszállott az emelvényről, azaz
               hogy a teritett asztalról.</p>
            <p> Na, szegény Ollár!  dörmögi egy borostás állu öreg szinész a poharába.  Hiszen ez
               bődületes!</p>
            <p> Látod, magyarázta Györgynek a szőke bonviván az asztalra csapva a tenyerével 
               látod, kedves öregem, (ő ugyan ugy ejtette ki, hogy: „örezsem”), ez a költészet.</p>
            <p> Decentralizálni az értelmet!  jegyezte meg a bonviván véleményére vonatkozólag a
               Háromkirályok librettistája.  Minden gondolatot külön önkormányzati alapon. Mint a
               magyar közigazgatás... Mert vad szittya vagyok.</p>
            <p> Nyehellem a vizet! Tyhü, micsoda igazság! Micsoda nagy igazság!  csapott az
               öklével az asztalra a rezes Ocsolády.  Nem kell itt decentralizálni, mester! Ebben
               minden koncentrálódik!</p>
            <p>Ollár sógora hirtelen rávillantotta a bizony egynéhány nap óta kissé zavaros,
               nefelejtskék szemét a segédszinészre.</p>
            <p> Nyehellem a vizet!  kurjantotta ő is és hozzáverte a csillámgyűrűs újját a
               poharához.</p>
            <p> Pincér!  Kettőt! (Tudniillik, hogy két üveg pezsgőt!)</p>
            <p>Ebben a pillanatban a kövér sugó elkiáltja magát:</p>
            <p> Szervusz, Miska!  s rá nyomban vidám éljenzés, integetés, meg kiabálás kerekedik
               az asztalok körül:</p>
            <p> Éljen Edöméri!</p>
            <p> Hát téged mi szél hozott?</p>
            <p> Szervusz, Miska! Ide gyere!</p>
            <p>A korcsma küszöbén, a nagy feje tetejébe nyomott pici, kerek, zöld vadászkalapban,
               panyókára vetett rövid, barna körgallérban, vöröses, hájas arcán a jobb fülétől
               egészen a csupasz szája széléig huzódó régi, széles, mély forradástól (a melyik ugy
               fölrántotta ezen a felén az ajkát, mintha örökös grimászt vágna) valósággal torz
               mosollyal, minden izében eredeti, nevetséges és mégis tiszteletet parancsoló,
               bikanyaku és ferdeszáju: hatalmas, kövér alak állott, tempósan ringatva a derekát:
               Edöméri Miska, a szegedi szinháznak nem csupán a kiváló szinésztehetségéről, de
               pokoli tréfáiról is országszerte ösmert, hires komikusa.</p>
            <p>A lelkes fogadtatásra meglengette a levegőben a gombakalapját, majd egy lépést tevén
               György urfi hosszu asztala felé (a mellől nyujtogatták eléje legtöbben a kezüket)
               igazi csirkefogós lendülettel rácsapta az abrosz közepére, s eldörditette a mélyen
               rezdülő, öblös hangját:</p>
            <p> Szervusztok, urak! Ezt a bolond kinai alkirályt jöttem látni, a ki holnap érkezik
               Pestre! Mert őszire nekünk is lesz egy kinai darabunk, a melyikben én leszek az
               alkirály, hát, gondoltam, már csak megnézem, jobban alakite, mint a hogy én képzelem
               el a szerepét.</p>
            <p>A pincér lekapta a válláról a galléros köpönyeget, s Edöméri jobbrabalra
               köszöntgetve, sorra kezet fogott a kövér sugóval, a nagyfogu, sovány kardalossal, a
               borostás, öreg szinésszel, a rezesképü Ocsoládyval, a bonvivánnal, meg a
               többivel.</p>
            <p>György, a kit a nagy füsttől éppen az uj pezsgő megrendelésekor ismét elfogott kicsit
               a köhögés, az asztaltól félrefordulva, a cimeres zsebkendőjébe temette az arcát.</p>
            <p> Ki ez?  hunyoritott feléje a szemével Edöméri.</p>
            <p> Rahóthy Gyurka,  sugta vissza neki a rezesképü, a kihez a kérdést intézte.</p>
            <p>A komikust mintha gyöngébb fajta villamos ütés érte volna.</p>
            <p> Miféle Rahóthy?  szólt hirtelen és, már amennyire suttogó hangon lehetséges,
               bizonyos keménységgel.</p>
            <p> Nem tudom,  vont vállat amaz.  Nagyon jó fickó.</p>
            <p>Kémlelő pillantást vetvén a még mindig köhögő György felé (vajjon nem veszie észre?)
               fölállt, s a csupasz szája elé tartott tenyere mögül sugta oda az uj vendégnek,</p>
            <p> Gazdag gyerek; és most szórja a pénzt. Szerelmes volt egy rokonába, a kinek ma volt
               az esküvője  hisz ismered?  Ollár Matyival.</p>
            <p>A fiu, a kinek sejtelme sem volt róla, hogy ezek a fránya komédiások milyen jól
               kitalálták az ő nagy titkát, most már kissé csillapultan, visszafordult az
               asztalhoz.</p>
            <p> Rahóthy,  nyujtotta (udvariasan fölállván) a kezét a poharak meg a zöld gombakalap
               fölött Edömérinek, a ki fürkésző tekintettel nézett rája.</p>
            <p> Rahóthy Tamásnak a fia?</p>
            <p> Azé,  válaszolta a gyerek.  Ismerte talán az édesatyámat?</p>
            <p>Edöméri nyelt egyet.</p>
            <p> Nem ösmertem.  És mogorván telepedett le az asztalvégen a kövér sugó meg a
               nagyfogu, sovány kardalos közé.  Ne okvetetlenkedjetek már!  szólott föl az
               asztalfőre a bonvivánnak, a ki ott akart neki helyet csinálni maga mellett.</p>
            <p> Miska te?  fordult feléje évődve a borostás arcu öreg szinész  vane már
               szállásod?</p>
            <p> Van a kutyának,  mordult vissza torz mosolyával a komikus.</p>
            <p> „Óriási” fiu az öreg; más szegény szinésznek az a baja, hogy nem tudja kifizetni a
               lakását, ő meg ötször is ki tudná ott vidéken a kétszáz forintos gázsijából, és még
               sincs neki sohse rendes lakása. Ez a rögeszméje,  magyarázta a szőke bonviván
               koccintás közben György urfinak.</p>
            <p>Ez azonban most az ajkához sem érintvén a poharat, kissé csalódottan hajlott a
               komikus felé.</p>
            <p> Pedig  szőtte tovább a megkezdett beszédet  már ugy megörültem, hogy talán
               ösmerte. Tetszik tudni, oly rég vesztettem el a szüleimet...</p>
            <p>Edöméri hátraszegte a bikanyakát:</p>
            <p> A szüleit?  s az utolsó szótagot különösen hangsulyozta.</p>
            <p> ...bizony..., hogy mindig kedves nekem, ha találkozom valakivel, a ki ösmerte őket.
               Tetszik tudni,  folytatta, mivel egyrészt a pezsgő is érzelmesebbé tette, másrészt
               pedig a szinész meglepődött arckifejezéséből arra következtetett, hogy az esetleg
               csodálkozik az ő gyermeki kegyeletén  már tizennégy éve, hogy teljesen árva vagyok.
               Az édesanyámat meg épenséggel nem is ösmertem. Egy esztendős koromban a tengerbe
               veszett szegény.</p>
            <p>Ezt az utolsó mondatot már szinte sirásra görbülő szájjal ejtette ki, s hogy
               elpalástolja valamivel a meghatottságát, hamar nagyot hörpintett a frissen töltött
               pezsgőből.</p>
            <p> Miska!  vigyorgott Edömérire Ocsolády  tudod, mi ujság?</p>
            <p> Mi?</p>
            <p> Csengedi Mari megveszi a Divát. No, erre mondj kádenciát!  És jóizün magyarázta a
               többieknek:</p>
            <p> Az öreg tudniillik ugy szereti látni a bárónét, akár a háta közepét. Harmadéve
               egyszer, a mikor itt járt virágvasárnapján, el akartam csalni az Operettszinházba,
               hogy nézze meg a lányomat, a kinek akkor volt az első debüje. Hát, kérlek alásan, a
               mikor meglátta a szinlapon, hogy Eichner báróné játszik, ugy megbokrosodott, hogy az
               Istennek sem birtam elcipelni az Operettbe. Ki nem állhatja.</p>
            <p> Hanem aztán jó ittunk, he?  huzta mosolyra a száját a Klingerlány hajdani
               imádója, ugy, hogy a jobb képén egész csikjában megrándult a forradása ettől a
               mosolytól.</p>
            <p> Nem is valami rokon érzést keltő dáma,  vélekedett a szegény Fafütyök, Csengedi
               Marira célozva.  Engem is mindig boszant az affektált játéka.</p>
            <p> No már bizony az nagy müvésznő,  jelentette ki élénken a nagyratörő szőke
               bonviván.</p>
            <p> Ühüm... Mert fizetésemelést akarsz tőle,  bólintgatott a borostás.</p>
            <p>A „Fizess”csárda egyetlen pincére álmosan töltött a friss bontásból. A poharak
               egymáshoz csendültek.</p>
            <p> Ki volt az édesanyja, öcsém?  koccintotta György urfiéhoz a poharát Edöméri, a
               kinek, ugy látszik, sehogy sem fért a fejébe, a mit az imént hallott a kipirult arcu,
               nefelejtsszemü fiutól.</p>
            <p> Klinger Mariska,  válaszolta emez. És ujra megcsillant a szeme:</p>
            <p> Talán azt tetszett ösmerni?</p>
            <p>A komikus fenékig kiitta a pezsgőt. Aztán letette a poharat az asztalra és fáradtan
               felelte:</p>
            <p> Nem ösmertem.  S ujra töltvén magának is meg Gyurinak is, átkoccintott hozzá az
               asztal fölött:</p>
            <p> Szervusz, cimbora!</p>
            <p>A két uj cimbora, a kik közül egyik sem szerette látni Csengedi Marit, kezet
               szoritott egymással. György urfi nem érzett mást ebből a kézszoritásból, mint hogy
               megint egy szinésszel, sőt ezuttal jeles szinésszel került tebarátságba, a
               fölrántott ajku Edöméri azonban ugy érezte, a mikor most megfogta Csengedi Mari
               fiának a kezét, mintha ennek a két maroknak az egybefogódzásával egy régen
               megszakadt áram kapcsolódott volna bele, merőben uj alakban, a lelkébe.</p>
            <p>Nagy ricsaj lett ennek a korcsmai pezsgős vacsorának a folytatása. György, a kinek
               most már Tera csábitó, de immár örökre elérhetetlen hamvas arcán kivül az édesanyja
               elmosódott képe, s a soha nem látott anyának légiesen elképzelt szende alakja is ott
               kóválygott a mámoros szeme előtt az asztal fölött himbálódzó füst menyasszonyi meg
               sirkoszorui között, valamint a gyöngyöző ital titkos jelenéseiben, csak ugy dobálta a
               pénzt. Nem engedett fizetni senkit és a kávéházban, a hol ráadásul nehezebb pezsgőt
               ittak, annyira berugott, hogy nyilt szinen a nyakába borult Apafi Mákonynak, egyre
               ezt dadogva:</p>
            <p> Mester, nyehellem a vizet! Nyehellem!</p>
            <p>Pitymallott, a mikor Edöméri kocsin hazakisérte.</p>
            <p>Ez is kapatos volt, ámbátor birta az italt, hanem ő benne most még valami egyéb is
               forrt az italnál.</p>
            <p> Gyurikám,  ölelte át a szinész a derekát a kocsiban, a hogy az elázott kis Rahóthy
               ültében egyre lelógasztotta a fejét, hogy minden szóra ujra fölkapja,  Gyurikám, beh
               szeretnék egykét jó napot eltölteni veled!</p>
            <p> Igenigen,  peckelte ki magát a Fafütyök  hát menjünk másik kávéházba. Hé,
               kocsis!</p>
            <p> Nem, nem! Most hazamégysz, fiam! De holnap, azaz hogy ma...</p>
            <p> Igenigen, ma! Hé, kocsis, hanyadika van ma? ( Éjfél óta tizedike, nagyságos
               ur!...) Persze; tegnap volt a lakzi. Kár, ...hm... hogy az óra nem készült el
               idejekorán...</p>
            <p> Tehát ma, Gyurikám, tudod, ugy déltájt találkozhatnánk valahol. Például a „Zöld
               bokrétá”ban, ott jó sör van.</p>
            <p> Helyes, a „Zöld bokrétá”ban. Hol van az, Miska bátyám?</p>
            <p>Ez összecsapta a hatalmas tenyerét:</p>
            <p> Szent szinészeti felügyelőség! Már a bajuszod serkedzik és még mindig nem tudod,
               hol a „Zöld bokréta?” Hát ott, a hol a legjobb sör virul! Jobbra a Rottenbillerutca
               legelején! Azért is szeretném ott a találkát, hogy egyuttal mindjárt nyakon
               csiphessük a nankingi alkirályt, a mikor megérkezik a vasuton. Gondolom, egy óra
               felé.</p>
            <p> Hjahá! A nankingi alkirály! Hm.</p>
            <p> Mit: hm? Ott leszel?</p>
            <p> Hol?</p>
            <p> A „Bokrétá”ban. Tizenegyre? Ne felejtkezzél meg róla: a Rottenbillerutca elején,
               a hogy a Rákócziutról mégysz, hát jobbra!</p>
            <p> Jobbra, Miska bátyám, jobbra. Ott leszek. Hova visz ez a kocsi? Özvegy fiakker, a
               mint az az izé, az az Apafi mondta. Na igen. Azt akartam mondani, hogy az a gróf,
               izé, no, az a gróf, tudod, Miska bátyám, az pénzeli azt a kellemetlen... hm...
               (Bóbiskolás.)</p>
            <p> Micsoda gróf?</p>
            <p> Hm! Hát az az orosz gróf, kérlek alásan. Az pénzeli, kérlek alásan azt a
               kellemetlen... izé... D... D... Di... ejh, pedig a nyelvemen van a neve!... Tudod, a
               kit te sem akartál megnézni a szinházban, no!</p>
            <p>A szinész legunnyadt:</p>
            <p> Tudom, Csengedit,  suttogta alig hallhatóan, miközben ez a zengzetes név ugy
               csendült ki az ajkán, mint a lélekharang.</p>
            <p>Hazaérkeztek az Esterházyutcába.</p>
            <p> Tudod mit, Miska bátyám?  inditványozta György urfi, miután a kocsisnak a markába
               nyomott egy ötkoronást.  Most te feljösz hozzám aludni.</p>
            <p>A kómikus megrázta a kis, zöld gombakalap alatt a fejét:</p>
            <p> Nem tehetem, Gyurikám.</p>
            <p> Miért?</p>
            <p>Amaz, minden szót különkülön hangsulyozva, klasszikus komolysággal mondta:</p>
            <p> Még... keveset... ittam.</p>
            <p> Én meg sokat,  vallotta meg őszintén a fiu, s alkalmasint akaratlanul, csinos,
               ivalaku kanyarodást tett a kapu előtt a gyalogjárón.</p>
            <p>Miska, mint a kinek eszméje támadt, a homlokára csapott.</p>
            <p> Ez az! Benézünk még egy csöppet itt a sarkon a kávéházba, te iszol egy feketét, az
               ugyis jót tesz, én pedig megiszom egykét pohár konyakot.</p>
            <p>A kis Rahóthy bambán pillantott a kedves cimborára. Aztán az Isten tudja, miért,
               Herkulesfürdő jutott az eszébe és némi lendülettel beleragaszkodott a szinész
               karjába.</p>
            <p> Jjó!...</p>
            <p>A kávéházban aztán Györgynek, a kit a fekete kávé némileg kijózanitott, egyszerre
               csak eszébe jutott, a mit a szőke bonviván mondott a „Fizess!”ben Edömériről.</p>
            <p> Igaz, Miska bátyám,  hajolt át hozzá a kis, kerek márványasztalon keresztül
               (szemközt ültek egymással),  hát te csakugyan nem bérelsz állandó lakást?</p>
            <p>A komikus lecsapta a porcellántányérkára az üres konyakos pohárkát:</p>
            <p> Jaj, be finom vagy, édes lelkem! Bérelek!... állandó... lakást! Bökd ki magyarán,
               hogy nincs szállásom.</p>
            <p> Komolyan?  álmélkodott a gyerek.  Á! De hogy? Én azt hittem, csak tréfából
               mondta.</p>
            <p> Poklot, cimbora!  és akkora füstkarikát fujt a szivarjából, hogy egy kisebbfajta
               ponnycsikó keresztülugorhatott volna rajta.  Nincs, nincs!</p>
            <p>Másik, vagyis inkább harmadik konyakot hozatott. Megfogta a sárgabarna szesszel teli
               karcsu pohárkát, a kezébe vette, a szeme elé tartotta, belenézett s visszatette a
               helyére. Aztán, ugy, a hogy ült, a félig lehunyt, bánatos, nagy, fekete szemét
               mereven rászögezte az italra. Mintha csak szellemet akarna belőle idézni.</p>
            <p> Ne hidd, édes fiam,  kezdte különös, bugó hangon, a mely a nagy tükörablakokon
               tompán kibámuló kékes lilaszinü levegőben egy élet revelációjaként vésődött bele a
               sápadtan ráfigyelő György urfi szivébe,  ne hidd, hogy van még egy teremtett lélek
               ezen a nyomorult világon, a ki tudná, a mit most teneked megmondok; de (s fölemelte a
               mutatóujját) természetesen csak négyszem között  hogy mért nincs nekem soha
               szállásom. Mindig meglehetősen jó gázsim volt,  a közönség szereti ezt a
               nyomoruságos torz pofámat  kártyás sem vagyok, asszonyokra sem pocsékolom el a
               pénzemet, az a pár liter bor meg, a mit megiszom, szépen futja a keresetemből, hanem
               azért huszonegy, igen, augusztusban lesz éppen huszonegy esztendeje, hogy nem
               hajtottam le olyan vánkosra, olyan ágyra a fejemet, a melyikről azt mondhattam volna
               magamban, pedig hát a filiszterek szerint nagy megnyugvás lehet az ilyesmi, hogy: no
               hát, ez az én ágyam; ez az én otthonom.</p>
            <p> Mért, bátyám?</p>
            <p> Várj! A csacsi fogja be a száját, a mikor a szamár bőg. Mire való a korcsmaszék?
               Meg a billiárdasztal? Mért alszik a veréb az ágon? Hát az nem az Isten madara? A
               falusi kutya nem kuncsorog az utcán, ha vénasszony potyog is az égből? Hát én ugy
               szoktam, hogy hol korcsmában, hol kávéházban hálok; ha meg már nagyon belefáradtam,
               hát bezörditek hajnal felé valamelyik ripacshoz, a kivel éppen együtt pályázunk,
               (tudniillik, hogy a kivel egy szintársulatnál vannak együtt), és annál huzódom meg
               valami vackon. Ejh, hát mit tátod a szádat, mint a Szimplonalagut, te tejfölös?
               Huszonegy év előtt megcsalt egy dáma, a kit feleségül akartam venni és akkor
               föltettem magamban, hogy ha még az is ilyen bestia, a kiről azt hittem, hogy a
               legboldogabb családi tüzhelyet fogja beragyogni mellettem ezen a föld kerekségén, hát
               akkor  az Isten pusztitsa el ezt a világot!  nekem nem kell se tüzhely, se otthon,
               se hajlék, a hol lehajtsam a fejemet és azóta, mert a ruhámat, meg a bőröndömet
               mindig az öltözőmben tartom, nincs más holmim (kikapott a belső zsebéből egy,
               gondosan papirosba csavart valamit, hogy nyomban megint visszadugja bele), mint ez a
               fésü, ne, meg ez a fogkefe!</p>
            <p>Elhallgatott, gyorsan kihörpintette a konyakot és szó nélkül a földhözvágta a kis
               talpas poharat.</p>
            <p>Csönd lett. A cirádás oszlopnak támaszkodó álmos pincér gyanakvó mozdulatot tett az
               asztal felé, de aztán az ő nem közönséges pincérszimatjával (nagy emberismerőkké
               teszi azokat a gyakorlat), mindjárt megsejditette, hogy nem a szesz dolgozik abban a
               forradásos képü szinészben, hanem egészen más valami, s diszkréten az ablakhoz
               kanyarodott összehuzni rajta a porszinü függönyt.</p>
            <p>Már erősen virradt. A kékes lilaszin minden hangulatával együtt eltünt odakint.</p>
            <p>Edöméri kivette a zsebéből a pénztárcáját, és, miközben odaintette a fizetőpincért,
               komoran simitotta végig a tekintetét György urfin, a kinek (Istenem, őt is elhagyta a
               leány!) megindult, sápadt arcát, vakitó fénycsikjával most egyszerre beragyogta a
               májusi hajnali nap:</p>
            <p> Ostobaság! (dünnyögte.) Mit virrad?</p>
            
         </div>
         <div type="chapter"> 
            <head>XVIII. FEJEZET.</head>
            <p>A mikor György, nehéz szivvel elbucsuzkodván a szegedi szinésztől, (a kit most már a
               Csengedi Mari fiával átvirrasztott éjtszaka után semmi áron sem lehetett volna
               rábirni, hogy lefeküdjék), hazament, szigoruan megparancsolta a legédesebb álmából
               fölvert kis inasnak (annak sem a posta miatt főtt már a szegény feje, hanem a
               folytonos, éjtszakai fölriadgatástól), hogy reggel nyolc órakor okvetetlenül
               szaladjon el az óráshoz, (Jani gyerek már tudta, hogy melyikhez) és hozza el az órát
               meg a hozzávaló ládát, és mindent, a mi kell. Azaz, hogy ne maga hozza el, hanem az
               órás is jőjjön vele.</p>
            <p> Hanem tiz óra előtt itthon légy, órástul, mert pontban tizkor fölkeltesz engem.
               Érted? De vigyázz, különben tüstént pusztulsz innen! Megértetted?</p>
            <p>Jaj, hogyne értette volna meg a kis inas ezt a rettentő beszédet. Annyira megértette,
               hogy miután lefektette gazdáját, ő maga, noha majd kiesett a szeme az álmosságtól, el
               nem mert volna szunnyadni többet. Odakuporodott az ebédlőbe (kétszobás volt a
               legénylakás) a diszes állóóra elé a vastag szőnyegre, és minduntalan fölkapta a
               fejét, hogy nincse már a nyolcason a mutató. Mert igaz ugyan, hogy a gazdája az
               utóbbi időben sokkal, de sokkal szeszélyesebb lett, mint azelőtt, ámde viszont a
               derék tacskónak is a helyén volt a szive; s jól tudta, hogy most a világért sem
               szabad neki facérkodnia. Hogy miért nem, arról igen szépen s meghatóan beszélhetett
               volna Katica, a kis inas ábrándos szemü fiatal testvérnénje, a ki mindig sirt és a ki
               azelőtt varrólány volt, de most már alig tudott dolgozni valamit és azt is csak
               otthon, mivelhogy borzasztóan elfoglalta egy nyivákoló kicsi pólyásbaba. Történetesen
               (már azért történetesen, minthogy sok ilyen bolond eset fordul elő a világon) egy
               ártatlan kis Levisznyey, (ez is Árpád lesz), a ki azonban majd csak a mamája nevén
               fog éldegélni ebben a nagy világban, ha megnő, és aligha fogja ismerni a macskaszemü
               atyjaurát.</p>
            <p>Mindezek folytán a kis inas ébren várta meg a reggeli nyolc órát, s akkor ugyancsak
               szedte a lábát, hogy idejére megjárja az órást. Szerencsésen haza is érkezett tizig
               az órássegéddel együtt, a ki, miután György urfit is pontosan fölkeltették, bizonyos
               büszkeséggel bontotta ki Rahótvár ura előtt a kis asztalon a régi, ódivatu, remek
               márványoszlopos ezüst álló órát.</p>
            <p> Nagyságos uram, ezt sem tudta volna ám más órás fölszerelni egész Budapesten.</p>
            <p>A miben körülbelül igazsága is volt, minthogy a mai órások nagy része már inkább csak
               afféle foltozó szabó és nem mester, vagy éppenséggel művész. A György urfi
               márványórája pedig, a melyet még a hires Kempelen Farkas készitett volt a XVIII.
               század végén Tamás ur nagyapjának, valóságos kis műremek volt a maga nemében. Vastag
               ezüsttalpon, négy korintusi márványoszlop között ezüst gömbben ketyegett maga az óra
               szerkezete, a melynek azonban nem látszott sem számozott óralapja, sem mutatója.
               Hanem az ezüstgömb s egyuttal a korintusi oszlopok tetején, ugyanoly ezüstlapon,
               mint az alsó, üvegbura alatt ott állt a világ négy tája felé fordulva a szintén
               márványból kifaragott négy evangelista. Mindegyiküknek a bal karján, a hogy
               ismeretes, az evangeliumra emlékeztető nyitott könyv volt, mig a jobb karjával
               mindegyikük a könyv arany tábláját fogja. Ezek jelezték az időt, olyképp, hogy a négy
               könyvnek az óraszerkezet forgatta ezüst lapjai voltak (egyikben a másod, a másikban
               a percek jelzésére hatvanhatvan, a harmadikban az órákéra olaszosan huszonnégy, a
               negyedikben pedig a hó napjaira harmincegy, a melyikből a huszonnyolc, vagy
               huszonkilences február is kitelt), s ezekre a zajtalanul forgó lapokra voltak rávésve
               szép egymásutánban a lapszámok, vagyis a másodpercek, percek, órák és napok
               sorszámai. A szerkezetet havonkint egyszer kellett fölhuzni az ezüstgömb egyik
               oldalán; a négy evangelista alatt lévő tömör ezüsttalp ekkor egyszerre megmozdult és
               annyi forgást tett, a hányadik hónapot jelezte az óra. Mikor aztán a forgó talapzat
               megállt, akkor az ezüstgömb tulsó részén kinyilt elül egy alig észrevehető domboru
               ajtó, s kilépet rajta  kissé bizarr dolog  Salome, a kezében tartott aranytálcán
               Keresztelő Szent Jánosnak a fejével.</p>
            <p>Már most ezt a furfangos szerkezetet még ravaszabbra igazitotta ki György urfi furcsa
               ötlete. Tudta, hogy Ollárnak vajmi kevés keresete lehet ahhoz képest, hogy olyan
               módban tarthatná el Terát, a minőben ő, tudniillik Gyuri, szeretné látni az őzszemü
               rokonát. Azt sem volt nehéz kitalálnia, hogy Rahóthy Farkasék, a kiket mód nélkül
               felháboritott a szökés, vajmi szüken fogják mérni szegény kis Ollár Matyinénak a
               kelengyéjét. Három teljes napon keresztül törte a fejét, hogy mi módon segithetne a
               fiatalokon, a nélkül, hogy ridegen pénzt ajánlana föl nekik, a mit, egészen bizonyos
               volt felőle, ugyis visszautasitanának mind a ketten. Igy jutott eszébe aztán a régi
               családi óra, a melyik ott ketyegett állandóan a hálószobájában. Nyomban elvitte ahhoz
               az óráshoz, a kit már akkor ajánlott neki egy régi órák gyüjtésével foglalkozó
               műbarátnak a fia, a mikor érettségi után Budapestre kerülvén, a gyámja berendezte a
               mostani lakását, s egyuttal egyéb, apjára vonatkozó emlékek közt ezt az értékes
               ereklyét is átadta neki. És ugy igazittatta át az óra szerkezetét, hogy a gömbbe
               beleillesztetett egy külön kis automatát, a melyből minden fölhuzáskor tiz darab
               huszkoronás arany hulljon az aranytálcára Keresztelő Szent János feje köré és Salome
               igy lépjen ki a rejtekhelyéről minden hónap elsején.</p>
            <p>Lehet ugyan, gondolta, hogy Ollárék ettől is megsértődnek, és visszaküldik az egész
               órát, hanem ez  tekintve, hogy a tálalás módja eléggé diszkrét és eredeti  már még
               sem oly valószinü. Százhusz arany fért el a kis automatában (kis csomócska az egész),
               s gondolta, egy év alatt majd csak összebarátkoznak annyira Heródes lányával, hogy,
               ha szépen megkéri őket, a következő esztendőre szégyen és orrolás nélkül elküldik
               neki  ujabb megtöltés végett  az evangeliomos órát.</p>
            <p>A kis Rahóthy kiküldte a szobából a kis inast, s miután körülményesen kipróbálták a
               szerkezetet, hogy pontosan kiadjae felhuzáskor a pénzt, belerakatta az órással az
               automatácskába mind a százhusz aranyat. Ráirta a névjegyére (nem adta volna sokért,
               ha levelet irhatott volna Terának, hanem arra, érezte, nem lett volna elég ereje),
               hogy fogadják tőle szivesen ezt a szerény nászajándékot, és hogy  a mi a
               legfontosabb  mindig ők huzzák föl az órát, mert  ugymond  családi ereklye és
               sajnálná, ha valami idegen kéz elrontaná.</p>
            <p>Az órás becsomagolta a drága ajándékot a magával hozott ládikába, s azután György
               urfi ráirván a cimet („Herkulesfürdő, Inceszékypenzió, Ollár Mátyásné nagyságos
               asszonynak”,  majd hogy a tollat nem rágta el kinjában, mikor ezt az utolsó négy
               szót rákaparta az irányitó cédulára), villámoson kiment a hernádutcai postahivatalba
               és (még a kis inast sem avatván bele a titkába, hogy kinek küldi) ő maga föladta a
               küldeményt.</p>
            <p>Éppen delet harangoztak, a mikor végre a tárcájába dughatta a postai elismervényt;
               most már mehetett a „Zöld bokrétá”ba.</p>
            <p> Na ’iszen,  gondolta magában  szegény Edöméri már ugyancsak várhat. Ha ugyan el
               nem aludt valahol.</p>
            <p>Ő maga is olyanformán érezte magát a kilencnapos, de kivált a tegnapi éjtszakázástól,
               mintha kiforditott képpel járna az utcán, s annál jobban meglepődött, hogy a barátját
               ugyanolyan józan ábrázattal látta viszont a „Zöld bokrétá”ban, akárcsak előtte való
               nap este, a mikor betoppant a „Fizess!” be.</p>
            <p> Látom már,  szólt, a mikor kezet fogtak  hogy mégis csak te is aludni mentél,
               bátyám. Sajnálom, hogy nem az én kis hajlékomat tisztelted meg ezzel a ritka
               mutatványoddal.</p>
            <p>Edöméri nagyot hunyoritott.</p>
            <p> Köszönöm, édes lelkem. Sokkal jobb ágyam volt nekem annál, mint a milyent te
               adhattál volna.</p>
            <p> No? Talán csak nem a nankingi alkirálynak a nyoszolyájában feküdtél?</p>
            <p> Nem,  felelte amaz az elképzelhető legtermészetesebb hangon.  Itt üldögélek...
               hat óra óta. Nem szerettem volna elpászolni sem a találkát, sem a kinait.</p>
            <p>A kis Rahóthy majd hogy hanyatt nem vágódott:</p>
            <p> És... ittál?</p>
            <p>A hires kómikus csak a fejét ingatta jobbrabalra.</p>
            <p> Nnem éppen... Talán vagy tiz korsót...</p>
            <p>Most következett a tizenegyedik. György urfi is rendelt magának egy pohárral. Edöméri
               anekdotázni kezdett, s lehetőleg mulattatni iparkodott a sápadt fiut. Egyre
               koccintgatott vele, hogy: „Prosit.” Hanem aztán, a mikor kezdte észrevenni, hogy
               minden szórakoztató igyekezete kárba vész, akkor kissé indulatosan csapta le a
               söröskorsót a vöröskockás asztalteritőre.</p>
            <p> De az angyalát, ecsém, nekem itt ugyan nem kesergesz egy szoknya miatt!</p>
            <p>Ollár Matyi sógora zavartan bámult a ferdeszájura.</p>
            <p> Hogy érted, kérlek alásan?</p>
            <p>S látván, hogy a cimborája kitudta a titkát, fájdalmasan emelte rá a gyermekes,
               nefelejtskék szemét.</p>
            <p> És ezt te mondod nekem, Miska bátyám? Te... a ki huszonegy esztendeje kergetsz egy
               fantomot és odadobtad érte mindenedet, a nyugalmadat, az otthonodat?...</p>
            <p>Edöméri felfortyant:</p>
            <p> Én nem érte dobtam oda, a mit eldobtam magamtól! Én utána dobtam!... Pincér,
               sört!</p>
            <p>A többi asztal mellől egyszerre csak mind a Rottenbillerutcára néző ablakok felé
               fordultak a sörözők. Kint az uton nyugtalan mozgás látszott. A villámos kocsik
               hirtelen megálltak és összetorlódtak, s a járókelők futásnak eredtek a Barossszobor
               irányában. Egy perc alatt teli volt az egész uttest emberrel, a ki mind szaladt, vagy
               legalább is futólépésben sietett arra felé.</p>
            <p> Ohohó!  kapta ki az óráját a zsebéből a szinész.  Megérkezett a kinai! Gyerünk!
               Fizetek!</p>
            <p>A pincér odajött az ablaktól és zsebrevágta a pénzt.</p>
            <p> Még nem, kérem. Egy villamos ütközött össze egy gépkocsival,  mondta, ám a kómikus
               meg ifju kisérője ekkor már loholtak kifelé.</p>
            <p>Már egész csődület volt körülöttük.</p>
            <p> Meghalt?  kérdezte egy kofaféle a mellette szorongó, cilinderes uriembertől.</p>
            <p> Az automobil, kérem,  magyarázta izgatottan egy rikkants a körülötte lévő
               hölgyeknek  jött, mint a bolond, a Rákócziutról pedig akkor robogott ki a
               villamos...</p>
            <p> Még sem kinai ez,  dünnyögte Edöméri  hanem karambol.</p>
            <p> Finom dáma. Szőke. Én már láttam,  dicsekedett feléjük vigyorogva egy mosónőféle,
               a ki velük szembe tülekedett a Nefelejtsutca felé; a másik percben már el is nyelte
               mögöttük a sokaság.</p>
            <p> No, csakhogy az urakra is rájuk jár néha a lőcs,  jegyezte meg a társának egy
               cigarettázó suhanc.</p>
            <p> Szinésznő  magyarázta kicsit odébb egy szintén szemközt iparkodó bérszolga.</p>
            <p>A komikus arra felé fordult:</p>
            <p> Kicsoda?  ám a mindent tudó vörössapkás szolgát már elnyelte az ár.</p>
            <p> Gyerünk, valami szinésznő,  tolta előre Gyurit a karjánál fogva a forradásos
               képü.</p>
            <p> Lássa, az a sárgavörös!  bökött előre a kezével a tömeg fölött egy „Auerfény”,
               (miként az elül a sipkáján volt olvasható; de az igazság kedvéért meg kell jegyeznem,
               hogy a lábán már nem volt Auerharisnya).</p>
            <p>Most a Rahóthyfiu is megpillantotta a gépkocsit. Féloldalt dülten állt, betört
               bordával, a Rákócziut és Rottenbillerutca szögletén, nem messzire a villamos
               kocsitól, a melynek meg az eleje horpadt be csufosan. Csakugyan sárgavörös csikok
               tarkáltak rajta.</p>
            <p>György élénken pillantott a szinészre.</p>
            <p> Sárgavörös! Hiszen ez Kamenov gróf autója! Csak neki van ilyen! És  hirtelen
               megérintette Edömérinek a kezét  és, ha szinésznő, akkor e szerint nem lehet más,
               mint Csengedi Mari.</p>
            <p>Ennek a mondatnak a végét azonban már alig birta kilihegni. Mert akkor már ő is
               szaladt. Nem a maga jószántából ugyan (nem volt való ilyesmi az ő tüdejének), hanem a
               hatalmas termetü komikus miatt, a ki félkarjával az ő karját szoritva, a másik
               könyökével az embereket lökdösve félre az utjából, előre szegett nyakkal, kitágult
               orrcimpával és fehéren, akár a fal, nagyokat fujva, szótlanul és szinte vadul
               törtetett keresztül, vele együtt, a zsibongó tömegen a szerencsétlenség szinhelye
               felé.</p>
            <p>Csengedi Marit, mert csakugyan az volt, épp akkor emelte föl két rendőr, meg egy
               idegen uriember a kövezetről (a hova nyilván az összeütközés folytán repült ki a
               gépkocsiból), hogy addig is, a mig megérkeznek a mentők, bevigyék a Rákócziut végén
               lévő gyógyszertárba. Talán csak elájult, hanem a szinésznek az imént már megütötte a
               fülét a csődületben ez a szó, hogy meghalt. Különben is a vértelen, szép arcával, az
               élet minden jele nélkül lelógó karjával, (a jobb könyökén végighasadt a fehér
               csipkeujj és vér szivárgott ki alóla), itt, a megzuzódott automobil és villámos
               kocsi, meg a pályaudvar környékéről is idetódult izgatott sokaság gyürüje közepén
               valóban olyan volt, mint a halott és a hogy Edöméri most igy meglátta, élettelenül,
               annak a három férfiunak a karján, hát ő maga sem tudta, miért, maga sem lett volna
               képes számot adni felőle, hogyan, szerelembőle, megbocsátásbóle, vagy egyáltalában
               a huszonegy év óta olyan csodálatos cinizmussal folytonfolytonfolyton temetett
               asszony fizikai halálának a puszta sejtelmétőle, de ott a nagy térség közepén
               megtorpant és miként a sebzett vad, felbődült:</p>
            <p> Mici!... Imádlak!</p>
            <p>S a következő pillanatban hirtelen szemközt fordult Rahótvár fiatal urának és ügyet
               sem vetve sem a bámész tömegre, sem a gyerek megdöbbent tekintetére, mintha csak az
               eszét vesztette volna, elkezdte vadul rázni a karját, hogy a szegény fiunak majd a
               lelke szakadt beléje:</p>
            <p> Mimimit nézel olyan érzéketlenül? Hiszen az anyád! Nem érted? Az anyád!</p>
            <p>Körülöttük csöndes moraj támadt.</p>
            <p> A fia,  sugta hátrafelé a mögötte állóknak az egyik.</p>
            <p> Juj, őrült!  huzódott kissé távolabbra tőlük egy másik.</p>
            <p> Mi baja?  lépett oda hozzájuk részvéttel a harmadik.</p>
            <p> Gyere, fiam!  hörögte Edöméri és nekivágtak a térségnek, hogy Csengedi közelébe
               jussanak.</p>
            <p>György most már a maga jószántából is szaladt, nem ugyan azért, mintha mindjárt igy
               első szóra elhitte, vagy csak el is hihette volna ezt a csodálatos beszédet (mert
               hiszen ő maga is inkább részegnek, vagy megzavarodottnak gondolta ebben a percben a
               szinészt), hanem csupán ugy, ész nélkül. Elvégre, az ő anyja a tengerbe fult, az
               kétségtelen, hanem azért, ha egy részeg vagy egy bolond is emlegeti, hogy él, azaz
               hogy most majdnem a szemeláttára halt meg, hát az is elegendő legalább arra, hogy ész
               nélkül lehessen futni tőle arra felé, a merre most cipelik a szerencsétlenül járt
               szép primadonnát.</p>
            <p> Az anyád,  ismételte sápadtan, lihegve a szinész, mialatt rohanó lépésben vágtak
               keresztül a téren,  most már elszóltam magam... hát megmondom... Az a halott...
               Gyere, siessünk!... Mici... Klinger Mici, a te anyád!... Ezt a vágást is... gyere,
               gyere! a te apádtól kaptam. No, gyere hát!</p>
            <p>Hiába hivta már azt. György urfi nem ment tovább egy tapodtat sem. Eléggé próbára
               tette az idegeit már minden, semhogy most még ezt a váratlan nagy megrázkódtatást is
               csak ugy könnyü szerrel kibirta volna, s a szegény gyerek ott a gyógyszertár
               lépcsején összeesett. Edöméri fölkapta s őt is bevitte az ölében a gyógyszertárba, a
               hol Csengedi Mari, a kinek fájdalmas zuzódásokon, meg az ijedtségen kivül nem történt
               semmi halálos baja, eszméletre térvén, épp akkor nyitotta ki a szemét. A feje azonban
               még sokkalta kábultabb volt, semhogy a hajdan való vőlegényére, a kit a sebhelye, meg
               a kövérsége amugy is rettentőn elváltoztatott, első pillantásra ráismerhetett volna.
               Második pillantásra pedig már nem volt ideje, mivel a szinész, meglátva, hogy az
               asszony él, egyszerre ugy elpirult, akár valami lány, Györgyöt a gyógyszerész
               segitségével hamarosan betette a patika mellett levő irodaszobába, s ki nem mozdult
               onnan addig, a mig csak meg nem érkeztek a mentők és haza nem szállitották a lakására
               a lábára állni sem tudó primadonnát.</p>
            <p>Mire a kis Rahóthy magához tért, Csengedi Marinak már hült helye volt. Csupán a
               gyógyszertár tulajdonosa állt mellette, meg a szegedi komikus, a ki még most is
               valósággal reszketett az izgalomtól, s nem csekély csodálkozására a patikusnak,
               akkorákat fujt, mint a lokomotiv.</p>
            <p> Meghalt?!  ez volt az első szava Györgynek, a mikor kinyitotta a szemét.</p>
            <p> Dehogy halt meg,  sietett megnyugtatni ideges örömmel a malaclopós barátja. 
               Semmi baja! Már hazavitték a lakására!</p>
            <p>A fiuval ujra forogni kezdett a világ. És, mint a ki még maga sem meri elhinni, a mit
               már érez és a mi a dolognak minden fájdalmas, sőt visszataszitó mellékkörülményei
               közt is szinte szédületes boldogsággal kezdi betölteni az egész valóját, szemével
               Edömérinek a megnyugtató tekintetét keresve, kissé bizonytalan hangon, de azért már
               tuláradó örömmel, sirva rebegte, hevesen dobogó szivére szoritva a kezét.</p>
            <p> Oh, Istenem!... Anyám!</p>
            <p> Hát a méltóságos asszony az édesanyja? No lám, nem is tudtam, hogy ilyen nagy fia
               van!  hajlott hozzá megilletődve a derék patikus, a ki természetesen rögtön ráismert
               volt Csengedi Marira.  Csillapodjék, kérem! Ha hazamegy, meggyőződhetik felőle, hogy
               semmi komolyabb baja nem történt a méltóságos asszonynak. Mihály,  kiáltott ki a
               szolgára  hozzon hamar egy pohárka konyakot! Csillapodjék, kérem! Biztositom róla,
               hogy...</p>
            <p>De György urfi még mindig a szivére szoritván a kezét, szótlanul mozgatta az ajkát, a
               nélkül, hogy ebben a leirhatatlan lelkiállapotában immár csak egyetlen szót is képes
               lett volna kimondani.</p>
            <p>A nagy darab, kövér szinész meg a kezével gesztikulált. A hájas képe, az
               éjtszakázástóle, a „Zöld bokréta” sörtömegétőle, avagy a saját rejtett
               érzelmeitőle, a melyek mintha minden vérét a fejébe szökkentették volna, most már
               olyan vörös volt, akárcsak a főtt rák, miközben artikulálatlan hangokat hallatott,
               mint valami Európában mutogatott sziuindián.</p>
            <p> Önnek pedig,  fordult hozzája nyájasan Aeskulap tanitványa  jó lenne bevennie
               talán egy félgram aspirint.</p>
            <p>Még csak ez hiányzott. Aspirint! Neki, a lumpok királyának, aspirint! Ettől a
               sértéstől egyszeriben megjött a hangja a ferdeszájunak. Magából kikelten förmedt rá
               a meghökkent férfiura.</p>
            <p> Hát olyan sok fölösleges aszpirinja van önnek?</p>
            <p> De kérem, kérem, én csak...</p>
            <p> Vagy azt hiszi, hogy engem az aszpirin csillapit, uram?! Nem vagyok én pesti! Engem
               az aszpirin, kérem, dühbe hoz!</p>
            <p>És minden illendőség sutba hajitásával akkorát dobbantott a lábával, hogy a patikus,
               vidám oldaláról fogván föl a helyzetet, iziben behozatott neki is egy pohár
               konyakot.</p>
            <p> Miska bátyám! Hát csakugyan él? Gyógyszerész ur! Igazán nem történt baja?  szólalt
               meg végre (kihörpintvén a konyakot) csillogó szemmel a Rahóthy gyerek. S némi
               erőfeszitéssel fölállt, mintha menni akarna.</p>
            <p> Él! Él! Hát persze, hogy él! Hál’ Istennek!  mondta türelmetlenül Edöméri és
               lenyomta a székre.  Most kocsit hozatunk és azután majd mindent elmondok neked,
               Gyurikám.</p>
            <p>És nem állhatta meg, hogy, mialatt a baljában reszkető kézzel fogta a konyakos
               pohárkát, a jobb tenyerével a gyöngyöző homlokát simítva végig, még kétszer is el ne
               ismételje, sajátságosan rezgő hangon, lassan és halkan, mintha magában beszélne:</p>
            <p> Hál’ Istennek!... Hál’ Istennek!</p>
            <p>Megjött a fiakker, a melyikért küldtek. A két furcsa ember szépen elköszönt a
               gyógyszerésztől és Gyurka (tiz pengős borravalót nyomott a markába a szolgának) a
               cimborája karjába akaszkodva, beszállt a kocsiba. Akkor robogott el előttük
               fiakkereken a kiváncsi tömeg sorfala közt a nankingi alkirály, meg a kisérete. Az
               alkirály az első hintóban ült Kamenov gróffal, a ki még alkalmasint nem tudott róla
               semmit, hogy mi történt az automobiljával, meg az utasával.</p>
            <p> Most először is hazakisérlek,  szólt a szinész.</p>
            <p> Jó,  bólintott rá a fiu, s megmondta a kocsisnak a házszámot.  Csak gyorsan,
               gyorsan!</p>
            <p>Majd kiugrott a bőréből az izgatottságtól. Tera, meg a szerelmi bánata most eszébe
               sem jutott, olyan hatalmassá lett benne egyszerre az az uj, mámoritó gondolat, hogy
               nem árva többé, hogy él az édesanyja.</p>
            <p> De igazán?  ragadta meg hirtelen Edömérinek a kezét, a mikor már elrobogott velük
               a kétfogatu.  Az édesanyám? Istenem, hogy mért mondták nekem mindig azt, hogy
               meghalt! Még az édesapám is! és Farkas bácsiék! Hm. Ez mégis csak rettenetes! Ő meg
               szegény, az anyám, talán azt sem tudta, mi lett belőlem, hova tüntem!</p>
            <p> Jó, jó, édes lelkem,  csillapitotta a komikus, a szemére vágván a zöld
               gombakalapját.  Csak nyugalom, fiacskám, nyugalom. Csak nem gondolod, hogy ilyen
               buta tréfáim vannak? Különben,  folytatta kicsit akadozva,  ha hazaértünk... hát
               majd bizonyitékot is... mutathatok neked. Mutathatok...</p>
            <p>S az Esterházyutcai lakásban aztán csakugyan meg is mutatta az igért bizonyitékot.
               Mari gyüredezett selyempapirba takart lánykorabeli fényképe volt. A vastag vörös
               bőrtárcájából huzta ki nagy óvatosan.</p>
            <p> Nézd meg a hátsó felét, fiam,  szólt komoran, mialatt a gyerek fájdalmas
               elragadtatással merült bele a szép arc nézésébe (szinte görcsösen nevetve:  Istenem,
               hát ez az a kellemetlen Csengedi Mari. Óh, de milyen szép! Óh, hát ez az én
               anyám!).</p>
            <p>György urfi megforditotta a képet. Apró, gyöngykása betükből volt rajta, még teljes
               épségében, az irás:</p>
            <p> „Edöméri Miskának  Klinger Mici.”</p>
            <p> Milyen szép! Ugye, nekem adod?  tekintett a cimborájára György urfi. De nyomban
               megbánta a szavát és bünbánólag pillantott az elsápadó férfiura.</p>
            <p> Nem, nem. Bocsáss meg, hogy ilyesmire gondoltam. Köszönöm!  És visszaadta neki a
               képet.  Hiszen énnekem lesz tőle képem. Az anyámtól! Ugye, lesz? Fog adni nekem, ha
               kérek tőle? Lánykorit, mostanit, minden időbelit? Mi? Majd együtt válogatjuk ki veled
               a legszebbeket, ugye, édes jó Miska bátyám? Most rögtön megyünk. Mind a ketten!
               Hisz teneked köszönhetem, édes Miska bátyám, mindent teneked köszönhetek! Eltüntetjük
               a multat és... Óh, Istenem, hogy az én anyám...!</p>
            <p>Elharapta a szót, mert a mi most volt a nyelvén, az sötét árnya volt már a
               boldogságának.</p>
            <p> Hozatom is a kocsit!  csapott át hirtelen az imént mondottakra, s csöngetni akart
               a kis inasnak.</p>
            <p>A ferdeszáju azonban megfogta gyöngéden a karját.</p>
            <p> Várj egy percig, fiam!  mondta.  Nem, félóra mulva indul a vonatom. Hát legalább
               bucsuzzunk el, mielőtt elmégysz.</p>
            <p> Hogyhogy?  nézett rá megdöbbenve a gyerek,  te el akarsz utazni?</p>
            <p>A forradásos ajk megrebbent:</p>
            <p> El.</p>
            <p> Hát... nem jösz velem? Ő hozzá? Óh, megmondom neki, hogy te nélküled sohse tudtam
               volna meg, hogy a világon van!...</p>
            <p> Nem mondasz meg neki semmit, édes lelkem,  szólt közbe Edöméri érdesen.  Örülj,
               fiu, hogy ezentul már az anyád szoknyája ráncán ülhetsz, de hogy mi még valaha ebben
               az életben csak egy percig is együtt legyünk, vagy találkozzunk egymással? Nem 
               lassan, szomoruan ingatta a hájas fejét  nem, barátocskám, olyan nincs.</p>
            <p>Hiábavaló lett volna minden ellentmondás. A komédiás (vörös bőrtárcájában az ujra
               gyöngéden selyempapirosba takargatott képpel) ment, mivel menni akart és mert mennie
               kellett, hosszu fénycsóvát hagyván maga után a fiu lelkében: mint az üstökös, a mely
               egy emberöltőn át egyszer keresztezi zord pályautjában a napraforgó föld
               ellipszisét.</p>
            
         </div>
         <div type="chapter"> 
            <head>XIX. FEJEZET.</head>
            <p>Ollárék eredetileg csupán két hétre tervezték a herkulesfürdői tartózkodást. De mivel
               még a tizennégy napi szabadság letelte előtt hirül hozták a budapesti lapok, hogy
               Csengedi Mari, (a kinek Mutschenbach a pompásan sikerült alkirályi ebéd után még a
               gépkocsibaleset estéjén leszámlálta az éjjeli szekrényére az egymillió koronát),
               megvette a Divaszinházat, s a nagy átalakitások miatt május tizenötödikén be is
               zárja, hát a fiatalok is gondoltak egyet, s a mindig pihegő derék Márta néni szives
               marasztalására elhatározták, hogy az egész nyarat Herkulesen töltik.</p>
            <p>Nem is volt rossz számitás, özvegy Inceszékyné, a kinek saját bevallása szerint Ollár
               Matyi volt a legkedvesebb, unokaöccse, annyira megszerette az őzszemü Terát, hogy ha
               tehette volna, talán még azt a kelengyét is megcsináltatta volna neki, a melyiket
               Rahóthyék elfelejtettek utána küldeni a lányuknak, (mindössze egy utazókosár
               érkezett tőlük, ez is egyetlen sor üzenet nélkül, a menyecske lánykori ruháival és
               apró limlomjával.) Minthogy azonban ilyen sok pénze nem volt, (a füle sem látszott
               ki szegénynek az adósságból), vendégszeretetével halmozta el a fiatalokat. Teljes
               ellátást adott nekik a penziójában, Terát a házasságkötésig magához vette a
               szobájába, a hol csinos kis utcai ruhát csaptak össze az esküvőre és váltig
               sopánkodott rajta, hogy nem az ő házában tölthetik el a mézesheteket,  mert hát 
               magyarázta mentegetőzve  az én kis fürdőm (tiz szoba volt az egész házacskában),
               ilyenkor évad elején ugy teli van, hogy a legjobb akarattal sem tudnék kettőtök
               számára szállást adni; ha csak magam ki nem költözködném az odumból. De hát 
               nevetett  akkor hol hajtanám le a fejemet?</p>
            <p> Hanem az nem baj,  folytatta  azért az én vendégeim maradtok. Ott fogtok lakni
               tovább is a Matyi szobájában a Ferencudvarban, majd tesznek be még egy ágyat, és én
               minden szombaton odaadom neked, édes Matyikám a huszonnyolc koronát a szobabért.
               Ugye, ennyi egy hétre két ággyal? Mert külön ágy nyolcvan fillér. Jó lesz,
               gyerekek?</p>
            <p>Már hogyne lett volna jó. A kis hegedüsnek ugyan a mézeshetek elején még kétszáz
               koronájánál is többje volt a magával hozott pénzből, de még messze volt julius
               elseje, addig meg már előre kiszedte a gázsit. Különben is mindennap akadt valami
               csipcsup kiadás, hol egy kis kirándulás kocsin a Széchenyiligetbe, hol egy
               suttyomban megivott jegeskávé a gyógyterem kávéházának a terraszán, a hol, Istenem,
               olyan jól esett néha elnézdelődni a kitagadott Rahóthylánynak a sok drága öltözék és
               üres fényüzés közepette.</p>
            <p> Látod, Matyikám,  tette rá ilyenkor a kezét a fehér asztalteritőn az uráéra,  én
               nem vágyom az ilyesmire. Nekem elég, ha te szeretsz.</p>
            <p>Igy éldegéltek a maguk egyszerüségében, boldogan tervezgetve a jövőről, miként teszik
               majd félre a juliusi meg augusztusi fizetést, hogy butort vásároljanak belőle.
               Természetesen csak készpénzzel, mert az adósság olyan, akár a légyfélének a pókháló:
               könnyen beléje lehet keveredni, de kikecmeregni belőle lehetetlen.</p>
            <p>Junius hetedikén is, ugy délelőtt tiz órára járhatott az idő, Ollárék éppen a fehér
               asztalokkal megrakott terrasz körül kóvályogtak, andalgón lépdegélve egymás karján a
               katonabanda zenéjére, a mikor egyszerre csak elejbük kerül valahonnan a hátuk mögül
               Rozi, az „Inceszékyudvar” egyetlen szobalánya.</p>
            <p> Tekintetes ur, kérem  állt meg előttük ijedt ábrázattal  tessenek gyorsan
               hazajönni! Nagyon rosszul van a nagysága!</p>
            <p> A néni?</p>
            <p> Mi baja?  kiabálta a hegedüs és meg sem várva a választ, feleségestül sietve
               fordult vissza az „Inceszékyudvar” irányába.</p>
            <p>Otthon Márta néni már mosolyogva fogadta őket. A halottak szelid mosolyával.
               Szivszélhüdés érte szegényt.</p>
            <p>Ennek a szomoru esetnek mindenekelőtt két következménye lett a fiatal párra nézve.
               Először is az, hogy a penziót még aznap átvette a fürdőigazgatóság, s többé nem
               lehetett benne ingyen étkezni, a másik pedig, hogy épp szombati nap lévén, a
               muzsikusnak a maga zsebéből kellett már kifizetnie a heti szobaszámlát. Az özvegy
               tudniillik szombaton délben, ebéd után szokta a markába csusztatni az unokaöccsének
               az errevaló huszonnyolc koronát. Ez az ebéd azonban most nem találta már életben
               Inceszékynét; a jó néni vendégszeretete itt is véget ért.</p>
            <p>Matyinak a pénze idáig lefogyott már kilencvenegy korona két fillérre. Az egy korona
               s két fillér a mellénye zsebében volt, a két tizes meg egy ötvenkoronás a
               tárcájában.</p>
            <p> No, Teruskám,  szólt az asszonykához, miután dél felé hazajöttek a halottasháztól
               a szállóba  most már az összes vagyonunk, a mi megmarad a szoba árából, ez a
               hatvanhárom korona. Ebből hamarosan haza kellene utazni, mert mától fogva nagyon
               megdrágult a számunkra itt az élet.</p>
            <p> De mégis meg kellene várnunk talán a temetést. Szegény néni olyan jó volt hozzánk,
               és nincs is neki senkije.</p>
            <p>Ebben a percben bekopogtatott a temetésrendező.</p>
            <p> Kérem alásan,  mondta  ideutasitottak, hogy a nagyságos ur bizonyosan elvállalja
               megboldogult Inceszéky nagyságának a temetési költségeit. Nem maradt szegénynek
               semmije. Csak adóssága. Hisz rokonoknak tetszett lenni.</p>
            <p>Ollár önkénytelenül a fületövéhez kapott és tanácstalanul pillantott a
               feleségére.</p>
            <p> Szépen eltemetjük,  magyarázta a halottas ember.  Milyent tetszik parancsolni?
               Száz koronás, hetven koronás vagy ötven koronás? De az már őszintén szólva, kérem
               alásan, szegényes kicsit.</p>
            <p>Tera csöndesen dobolt az ujjával az asztalon. A szemét György urfi márványoszlopos,
               furcsa órájára függesztette, a mely, tetején a négy evangelistával, ott ketyegett,
               perc és másodpercenkint forgó könyvlapjaival, szemközt vele a nagy fiókos
               szekrényen. Az Isten tudja, mire gondolt a kis menyecske, de az bizonyos, hogy a
               mikor az ura észrevette, hova néz, egyszeriben fölcsillant a szürke egérszeme.</p>
            <p> Jó, jó,  fordult hirtelen határozottsággal a látogatóhoz,  jőjjön el, kérem,
               délután, akkor majd megbeszéljük a dolgot.</p>
            <p>És alig hogy a fekete kabátos alak hajlongva kiment, élénken lépett oda az
               órához.</p>
            <p> Szép óra,  és szétvetvén a lábát, zsebrevágott kézzel körülszimatolta a kis
               műremeket.</p>
            <p> Nem kellene még fölhuzni?  kérdezte szórakozottan a fiatal asszony.</p>
            <p>A muzsikus tünődve bámult a levegőbe:</p>
            <p> Fölhuzni? Nem fiacskám, ezt most egyelőre nem köll még fölhuzni.</p>
            <p> Miért?  tekintett rá értelmetlenül a menyecske.</p>
            <p> Mert ez a becsületes óra alkalmasint csak hat hónap mulva fog lejárni.</p>
            <p> De hiszen havonkint...  vetette ellen az őzszemü.</p>
            <p> Csacsikám  lépett melléje az asztalhoz a kis zenész,  nem itt jár le hat hónap
               mulva, hanem a zálogházban. Mert  s gyöngéden cirógatta meg a hamvas orcáját, 
               ugyan miből temetnék el szegény Márta nénit? Beleegyezel, drágám?</p>
            <p>Tera ránézett komolyan a nagyüstökűre.</p>
            <p> Szegény néni,  szólt egyszerüen, mialatt könycsepp szivárgott végig az arcán 
               igazán jó lélek volt.</p>
            <p>Szép csöndesen becsomagolta az órát ( Fafütyök, Fafütyök, ha tudnád, hova visszük a
               nászajándékodat! ) és elkullogtak vele a zálogházba, a hol száz korona kölcsönt
               adott rá a zálogos.</p>
            <p>Ha gyanitotta volna, hogy százhusz arany rejtőzik benne, nyilván többet fizetett
               volna ki érte. Csakhogy Salome titkát nem tudta sem ő, sem a megszorult ifju
               házaspár.</p>
            <p>A szeles órássegéd ugyanis, miután György urfi lakásán kipróbálta az aranypotyogtató
               kis automatát, siettében elfelejtette a próba után ujra megállitani a szerkezetet és
               ugy, járva, csomagolta be az órát a ládába. Rahótvár bánatos urának is sokkal jobban
               tele volt a feje érzelgéssel, meg az éjtszakai pezsgővel, hogysem észrevette volna
               ezt a nagy baklövést, s a drága evangeliomos ereklye ennélfogva vigan ketyegve
               érkezett meg Herkulesfürdőre Ollárékhoz. Mivel pedig György azt az utasitást irta a
               névjegyére a küldemény mellé, hogy havonkint csak egyszer kell fölhuzni, az azóta
               elmult huszonnyolc nap alatt muzsikuséknak eszükbe sem jutott, hogy a pontosan járó
               órának a hátában megforgassák a vele érkezett kis acélkulcsot; következésképp
               Saloménak sem nyilt rá még alkalma, hogy kitálalván Keresztelő Szent János fejét, a
               száz forint ára aranyat is kihozza aranytálcáján a kecses márványoszlopok elé.</p>
            <p>A zálogházból visszajövet fölmentek ebédelni (a halottas háznál nem ment volna le a
               torkukon a falat) a gyógyterem vendéglőjének a terraszára.</p>
            <p> Rántott csirke  olvasta a leves után az asszonyka ragyogó szemmel az étlapról 
               ugorkasalátával!  Ám rögtön félretolta maga elől a csábitó papirost és lemondóan
               sugta az urának:</p>
            <p> Hogy milyen sültet, Matyikám? Megeszünk együtt egy sertéskarajt káposztával.</p>
            <p> Dehogy is!  felelte a hegedüs, a ki most nyelte le az utolsó kanál levest.  Majd
               csak én magam eszem meg azt a karajt. Te rendeld meg a rántott csirkét, aranyom.</p>
            <p> De az drága.</p>
            <p> Sebaj. Kilencvenegy meg kilencvenkilenc (mert a zálogos le is vont csaknem egy
               koronát), az százkilencven,  számitgatta magában a férfi , a szoba volt
               huszonnyolc, a temetés lesz hetven...</p>
            <p> Ugye, angyalom,  folytatta hangosan a gondolatait  szegény Márta néninek elég
               lesz hetven koronás temetés? Mégis, ötvenért, azt mondja, már igen szegényes.</p>
            <p> Természetes,  válaszolta a feleség,  a százkoronást is megérdemelné tőlünk
               szegény.</p>
            <p> Bizony. De mikor összesen csak százkilencven koronánk van.</p>
            <p> És a temetésig még itt kell maradnunk. Mikor temetik?</p>
            <p> Alkalmasint holnapután. Az két nap, vagyis a szoba még nyolc korona.</p>
            <p> És hetven a temetés.</p>
            <p> Az hetvennyolc meg huszonnyolc. Az százhat korona.</p>
            <p> És a pap? Az is lesz vagy tiz korona.</p>
            <p> Az száztizenhat.</p>
            <p> Édesem, nekem nincs fekete keztyüm. Kellene a temetésre.</p>
            <p> Jó. Mennyibe kerül?</p>
            <p> Talán három koronába.</p>
            <p> Veszünk. Száztizenkilenc. Most a hazautazás. Az harminckettő. Százötvenegy.</p>
            <p> És a kocsi az állomásig? Jövet mennyit fizettél?</p>
            <p> Annak megállapitott viteldija van. Két korona nyolcvan.</p>
            <p> Jó a káposzta? Az én csirkém fölséges.</p>
            <p> Hát az ugorkasaláta? Százötvenhárom nyolcvan; százötvennégy. Mit eszünk ezután?</p>
            <p>A menyecske sóvárgó szemmel sanditott bele az étlapba. A hazulról hozott jóétvágya ez
               alatt a néhány hét alatt csak megszaporodott, de azért ismét eltolta maga elől a
               kisértést.</p>
            <p> Már jóllaktam, Matyikám. Tudod  és suttyomban körülnézett a szomszéd asztalok
               felé,  nem szabad ám rugdalózni. Harminchat koronánk marad, és ebből kell fizetni
               még a szállóban a borravalót, a vasuti bérszolgát itt is, a nyugati pályaudvaron is,
               Pesten a kocsit, s azonkivül hétfőn délutánig az élelmet.</p>
            <p>A nagyüstökü, a ki arccal ült a terrasz lépcsője felé, hirtelen fölállt és messzire
               elkapta a fejéről a szalmakalapját:</p>
            <p> Alázatos szolgája, méltóságos uram.</p>
            <p>A divatosan, sőt fiatalosan öltözködött, peckes öreg ur, a ki most érkezett föl a
               lépcsőről, odapillantott s előkelő kölletlenséggel emelte meg a panamakalapját:</p>
            <p> Á, jó napot! Jó napot!</p>
            <p> Levisznyey miniszteri tanácsos,  sugta hamarjában Ollár az életepárjának, a mint
               az kérdő tekintettel nyujtotta feléje az egyszerü fekete zubbonykájából kikandikáló
               szép, fehér nyakát.  Árpádnak a nagybácsija.</p>
            <p>Az öreg, a kinek a monoklija szinte megcsillant a fehér nyak láttára, rátarti, bár a
               lábában fészkelő podegrától kissé nehézkes járással, egyenest a fiatalok asztalához
               közeledett.</p>
            <p> Jó napot! Jó napot!  ismételte immár szeretetreméltó leereszkedéssel.  Á,  és
               őszbecsavarodott, nyirott, vöröses bajsza mögül kipirosló pufók képével nyájasan
               pislogott a bájos asszonykára,  a kedves neje, ugyebár? Olvastam a lapokban, hehe.
               Fiatal, hehe, nagyon fiatal.</p>
            <p> I... igenis, méltóságos uram,  rugta ki maga alól a széket nem csekély
               zavarodottsággal a muzsikus.  A feleségem,  Levisznyey miniszteri tanácsos ő
               méltósága. Talán most méltóztatott megérkezni?</p>
            <p> Hogy mondja? Á, igen, az éjtszakai gyorssal jöttem. Minden nyáron itt fürdetem
               néhány hétig a reumámat. Kitünő fürdő. Már tizenkilenc éve használom.</p>
            <p>A pincér már ott táncolt az öreg ur körül.</p>
            <p> Ha megengedik,  szólt emez és olyan tekintélyes óvatossággal, mint a kinek
               ilyszerü mozdulatai közben a zsábával is számolnia kell, ráereszkedett a harmadik
               székre a házastársak között.</p>
            <p> Ide, a szép asszony mellé, hehehe,  jegyezte meg futólag és a kezébe vette az
               étlapot.  Persze, persze, a nagyságos asszonykáék már megebédeltek, ugyebár?</p>
            <p> Még valami tésztát parancsol?  ugrott most a szemfüles pincér Ollárnéhoz, a ki
               kinosan pillantott az urára.</p>
            <p> Most már mit tegyünk, Matyikám?  kérdezte a szemével.  Mégis, méltóságos urral
               ebédelünk.</p>
            <p> Rendelj valamit, angyalom,  tolta elejbe az étlapot a kis zenész.  Nekem ma
               egyáltalában nincs étvágyam. Annyira hat rám  ez a mentegetődzés a miniszteri
               tanácsosnak szólt  a szegény Márta néni halála.</p>
            <p>Majd, mialatt Tera alapos árvizsgálat után végre megrendelt egy sajtot (kerek
               nyolcvan fillérrel olcsóbb a tésztáknál), elmesélte a kimért lassusággal falatozó
               öreg urnak, hogy miféle gyöngéd rokoni érzelmek füzték a megboldogult Inceszékynéhez
               és hogy ma étkeznek először a gyógyterem vendéglőjében, mert eddigelé Márta néni
               vendégszerető asztalánál táplálkoztak.</p>
            <p>Levisznyey Oszkár ő méltósága olyan kényelmesen eddegélt, mintha ez volna az egész
               napi programja; s közbe hol a hegedüs szavaira ümmögött kegyesen, hol meg a
               menyecskével váltott egyegy szót még kegyesebben. A beosztás ebben a társalgásban az
               volt, hogy a mikor a férjjel beszélt, akkor Tera számitgatta magában egy Frankl
               Móricnak is dicsőségére váló gyors fejszámolással, hogy:</p>
            <p> Két leves negyvennyolc, sertéskaraj korona hatvan, csirke ugorkasalátával kettő
               nyolcvan, sajt ötven, félliter bor nyolcvan, nyolc cigaretta negyven, kenyér...</p>
            <p>A mint pedig az asszonykával beszélgetett a méltóságos, akkor Mátyás ur végezte lázas
               sietséggel a fejszámolást:</p>
            <p> Most mindjárt fizetek körülbelül hét korona huszat, a szoba huszonnyolc,
               százötvenhárom nyolcvan meg huszonnyolc és hét husz, az száznyolcvankilenc.</p>
            <p>A „Ferenc udvar”ban belenyomott a kapus markába egy ötvenkoronást (ebből visszajár
               huszonkettő, száznyolcvankilencből kivonva huszonnyolc, az százhatvanegy), s
               kifizette belőle a heti szállást. A temetkezési vállalkozónál pedig, a ki már a
               folyosón várta, megrendelte a hetvenkoronás temetést.</p>
            <p> No,  gondolkozott hangosan a zeneszerző, végigheveredvén a szobában a barna
               kanapén  Budapesten egyenest a régi szobaasszonyomhoz hajtatunk és ott kell
               meghuzódnunk mindaddig, a mig be nem tudok butorozni valami szerény kis lakást. Ha
               Apafi mostanában megirná a szöveget és én ujabb előleget kapok a darabra, akkor
               hamarosan, ha pedig nem, akkor várni kell addig, a mig a gázsimból, már a mennyire
               egyáltalában lehetséges, össze nem raktunk egypár forintot. Nincs más megoldás, édes
               fiacskám, nincs más megoldás.</p>
            <p> Csak a méltóságos ur ne adott volna találkát uzsonnára. Meg vacsorára,  folytatta
               a homlokára szoritva a tenyerét.  Félek, hogy nem birja a bugyellárisunk ezt az
               előkelő étkezést.</p>
            
         </div>
         <div type="chapter"> 
            <head>XX. FEJEZET.</head>
            <p>Igaz is, ez rettenetes volt. Reszketni a garasért, hogy kifussa belőle a költség és
               együtt ebédelni, délután együtt uzsonnázni, este meg vacsorázni  jó drágán  a
               méltóságossal, a ki olyan tüntetőn hangoztatta nekik, hogy mennyire örül, hogy ilyen
               kedves ismerősökre bukkant már az évad elején (csodálatos, csodálatos egy
               leereszkedés), hogy ugyszólván lehetetlenség volt megszabadulniok tőle.</p>
            <p> Hejh,  fohászkodott magában a kis muzsikus, a mikor a fenyegető pénztelenségen
               töprengett  nem jó nagyurakkal egy tálból cseresznyét enni!  Mert az élelemre s
               apró kiadásokra szánt harminchat korona ezeknek a társas étkezéseknek a során ugy
               elfogyott, hogy hétfőn délben, a temetés napján, az utolsó ebéden szegény Ollár
               kénytelen volt hozzányulni a második osztályu vasuti jegy árához, egy korona két
               fillért sikkasztván el belőle az ebédszámla pótlására.</p>
            <p> Borzasztó,  mondta a feleségének ebéd végeztével, a hogy elbucsuzkodván a
               méltóságostól, kettesben bandukoltak az „Inceszékyudvar” felé a temetésre  most már
               nem tudom, hogy fogunk második osztályon utazni. Hiányzik az utiköltségből egy korona
               két fillér.</p>
            <p> Akkor megyünk harmadik osztályon,  válaszolta elszántan a fiatal asszony az uj
               fekete keztyüjét gombolgatva  de itt nem maradhatunk tovább.</p>
            <p> Hát jó,  bólingatott rá Ollár  megyünk harmadikon. Csakhogy az szörnyü terhes
               lesz ám neked, angyalom, azon a hosszu uton.</p>
            <p>Tera vállat vont.</p>
            <p> Ha veled vagyok, nekem mindig ugy elrepül az időm, mintha álom volna.  S
               ábrándosan kacsintott a boglyas fejü férfiura.</p>
            <p>Temetés után (pap tiz korona, keztyü három, sirásók nyolcvan fillér, most még csak a
               temetésrendező van hátra, az hetven, az nyolcvan, nyolcvanhárom korona nyolcvan, a
               szoba nyolc, kocsi kettő nyolcvan, vasut harmadikon csak husz, marad még tisztán tiz
               korona harmincnyolc a borravalón és csipcsupon kivül) bekopogtatott hozzájuk a
               „Ferenc udvar”ba a temetésrendező.</p>
            <p> Igen, igen, a számla,  fogadta az egérszemü, s kivett a tárcájából egy
               huszkoronást meg az utolsó ötvenkoronást.  Itt van, barátom, adja ide a nyugtát!</p>
            <p>A halottasember átvette a két papirospénzt. Megmorzsolta picit az ujját rajtuk, majd
               az ötvenest lassan az orra elé emelve, mélabus mosollyal kezdte forgatni a keze
               között a bankót.</p>
            <p> No, mi az?  szólalt meg a menyecske kissé idegesen, mert már szerette volna, ha
               magukra maradhatnának.</p>
            <p> Kérem,  ütötte föl a vörösbe játszó hosszu orrát most a gyászos férfiu  ez az
               ötvenkoronás  hamis.</p>
            <p> Hamis?!  tört ki egyszerre a házaspár ajkáról ijedten a szó.  Hát hogy lehet az?
               Hol kaptad, Matyi? Nem ott, a hol tegnapelőtt voltunk? Persze! De hisz azóta már a
               kapusnak is ötvenessel fizettem és az jó volt!</p>
            <p> Egy helyről tetszett kapni mind a kettőt?  kérdezte a számlás férfiu.</p>
            <p> Nem, nem, hisz éppen ez az!</p>
            <p> Hm. Akkor nem is tetszik tudni bizonyosan, hogy ezt ki adta?</p>
            <p> Hiszen ha tudnám! Jaj, hiszen ha legalább azt tudnám!  és megfogván a
               hamisitványnak az egyik csücskét, (a másikat a körültekintő temetkezési vállalkozó
               fogta jó erősen) izgatottan böködött a mutatóujjával a papirosra.</p>
            <p> De csakugyan hamis? Miért hamis? Hol hamis?</p>
            <p> Itt ni! Látja, kérem?  böködött a bankóra ugyancsak a mutatóujjával a másik.  Ez
               a „z” itt, lássa? hátrafelé néz, mint Lótné.</p>
            <p> De hisz ez borzasztó,  nyögte keservesen a kis zenész, mig a felesége sápadtan
               mozgatta az ajkát:</p>
            <p> Most mit csináljunk? Most mit csináljunk?</p>
            <p> Tessék följelentést tenni,  javasolta a számlás  nekem pedig tessék helyette
               másikat adni.</p>
            <p>A zenész nagyot kapott a levegő után.</p>
            <p> Há? Másikat? Hát azt hiszi, maga, édes barátom, hogy én nábob vagyok? És csak ugy
               rázom ki a bugyellárisomból az ötveneseket, mint a kutya a szőriből a vizet?  S jobb
               ügyre méltó lázas sietséggel kezdte kiszedni a tárcájából meg a mellénye zsebéből a
               pénzt. Minden pénzét, a mije csak volt még a sokat számolgatott százkilencven
               koronából a hamis ötvenesen kivül; hanem még igy sem tudott többet kirakni az
               asztalra, mint hatvanegy koronát és tizennyolc fillért.</p>
            <p> Kedves barátom,  állapitotta meg utoljára is valamivel rátartibban, (mindent el
               szabad veszteni,  jutott eszébe  csak a hidegvért nem!)  most véletlenül nincs
               nálam több pénz, és nem adhatok magának többet ennél a hatvan koronánál. De  sietett
               lecsillapitani a halottasember nyugtalanitó fészkelődését  még ezen a héten
               okvetetlenül érkezik a számomra nagyobb összeg Budapestről és akkor elküldöm a
               hátralékos tiz koronát. Hogy mikor jőjjön el érte, kedves barátom? Ne, ne holnapután!
               Majd értesitem, legyen egészen nyugodt felőle, hogy majd értesitem.</p>
            <p>A mikor aztán a kellemetlen látogató végre eltávozott, a két szerelmes, mintha a
               hibás beszédüek tanfolyamán gyakorolná a leckéjét, a szoba közepén, pislogva
               nagyokat egymásra, elkezdett dadogni:</p>
            <p> Mmmost már mi lesz belőlünk?</p>
            
         </div>
         <div type="chapter"> 
            <head>XXI. FEJEZET.</head>
            <p>Miután a kapus is meg a bazárbeli dohányárus is azt mondták az ötven koronásról
               (mikor megmutatta nekik), hogy hamis, a zálogos pedig tudni sem akart a dologról, az
               első tennivaló most már mindenesetre az volt, hogy Ollár expresszlevelet irt a
               Divaszinház igazgatóságának, hogy küldjék el táviratilag a juliusi gázsiját, mert 
               magyarázta meg mulatságosan a levélben  nincs annyi pénzük, hogy elutazhassanak
               Herkulesről, annyi pedig, hogy itt maradhassanak, még ugy sincsen.</p>
            <p> Expressz,  számitotta magában a megszorult hegedüs  az elmegy ma éjtszaka és
               holnap délután már kézbesitik is Budapesten. A pénz tehát táviratilag itt lehet már
               holnap este, vagy legkésőbb holnapután délelőtt.</p>
            <p> De hátha nincs Budapesten Feliciti?  aggodalmaskodott az asszonyka.</p>
            <p> Akkor utána küldik. Az igaz, hogy akkor már nem kapja meg holnap délután. Egyébként
               Feliciti most már csak művészeti igazgató, hát lehet, hogy Csengedi Marihoz kerül a
               levél.</p>
            <p> Milyen szégyen,  zsémbelődött a Rahóthyleány, a ki természetesen még az esküvőjük
               előtt elárulta Matyinak, hogy a szép Eichner báróné tulajdonkép Tamás bácsinak az
               elvált felesége.  És hátha nem küld semmit?</p>
            <p> Áh, az képtelenség! Ismer engem, a „Háromkirályok” is tetszett neki...</p>
            <p>Tera csak a fejét ringatta a kedves fehér nyakán.</p>
            <p> Matyikám, nem tudod te még, milyenek az asszonyok. Hátha most téged is meggyülölt
               miattam? Aztán meg most alkalmasint beteg is még attól a gépkocsiösszeütközéstől, a
               mit, hisz emlékszel, körülbelül egy időben közöltek a lapok a szinházvásárnak a
               hirével.</p>
            <p>A muzsikus eltátotta a száját.</p>
            <p> Akkor... akkor, a méltóságos urtól kell kölcsönkérnem.</p>
            <p> Nem, nem,  vágott a szavába élénken az őzszemü.  Ne kérj tőle, Matyikám! Semmi
               esetre se!  és odaállt a nyitott ablakhoz. Este volt, már égtek a villamos
               lámpák.</p>
            <p> Miért ne?</p>
            <p> Mert,  felelte kissé bizonytalanul  mert... nem akarom, hogy a lekötelezettje
               légy a Levisznyeycsaládnak. Nem szenvedhetem őket.</p>
            <p> Hühü,  nevetett (mintha csak nem is az imént jött volna haza a jó Márta néni
               temetéséről) a „Háromkirályok” szerzője  bizonyosan azért nem szenvedheted őket,
               mert Árpádnak köszönheted, hogy akkor fölmentem hozzátok.</p>
            <p>A menyecske tekintete lent révedezett a Herkulestéren, a hol az átellenes uj
               nagyszálló előtt valami korán vacsorázó vendégnek most hoztak a tészta után egy szép
               gerezd vérbelü görögdinnyét. A villamos lámpa éppen rávilágitott, hát annál
               frissebbnek és ropogósabbnak látszott.</p>
            <p> Dinnye,  sóhajtotta különös sóvárgással a hangjában.  Görögdinnye.</p>
            <p> Mi, mi az?  szaladt oda az ura.  Görögdinnyét szeretnél?...</p>
            <p> Nem én. Sohse szivelhettem. De  s a hogy beszédközben visszafordult a nagyüstökü
               felé, hát a térről fölverődő fényben szinte parázslott a szeme,  most tudod,
               egyszerre olyan gusztusom támadt rája.  S még a pirosló ajkával is cuppantott a
               szava mellé.</p>
            <p>Ollár belemélyesztette az öt ujját a hajába.</p>
            <p> Hm... hm... hogy neked is mindig csak azon a bizonyos lépcsőn jutnak eszedbe a jó
               gondolataid, lelkem. Az audiencia után. A mikor már késő. Egy korona tizennyolc
               maradt, édes lelkem, ebből az expresszre a bélyeg, meg a cigaretta, hát most már
               akárhogy is, be kell osztani valamiképen, drágám, ezt a néhány krajcárt, hogy mégis
               holnap is együnk belőle valamit, a mig a postán meg nem érkezik a pénz. No, nem igaz
               fiacskám?  és szeliden megcirógatta a hamvas orcáját, a melyet az asszonyka most
               duruzsolva dörzsölt oda a simogató tenyeréhez.</p>
            <p> Nekem ma nem is kell vacsora, Matyikám. Nem vagyok éhes.</p>
            <p> De hisz épp ebben a percben mondtad, hogy görögdinnyét szeretnél enni!</p>
            <p> Áh, dehogy. Azt csak ugy mondtam. Hanem  és olyan rábeszélőn pillantott az élete
               párjára, hanem tudod, ha olyan nagy sósvakarcsot hoznál, a milyent a minap láttunk a
               piac fölött a hegyoldalban, annál a szőke péknél, hát... azt megenném. Ha nem kerül
               sokba...</p>
            <p>A zenész gyönyörittasan legeltette a szemét az asszonyon.</p>
            <p> Milyen kevéssel beéri!  gondolta magában vigan.  Milyen kevéssel!</p>
            <p>És minden különös átmenet nélkül el kezdte fütyörészni egy, két esztendővel ezelőtt
               kiadott dalocskáját. Az egyedülit, a melyik addigelé nyomdafestéket látott.</p>
            <p> Heuréka!  csapott a homlokára.  Meglesz a görögdinnye, Teruskám!</p>
            <p>A menyecske csodálkozva emelte rá a szemét.</p>
            <p> Csacsikám, ugyan honnan?</p>
            <p>Ám a hegedüs ekkor már ott guggolt az utitáskája előtt és a kulcsot próbálgatta
               benne.</p>
            <p> Várj csak!... Ez az én szerzeményem, a mit fütyültem. Megjelent kottában. És
               ezekből a kottákból nálam van itt vagy tiz... Mindjárt kikeresem őket, és elviszem a
               gyógyterembazárba, tudod, ahhoz a barátságos képü trafikoshoz, a kinél a cigarettát
               szoktam venni. Az könyveket is árul...</p>
            <p> És mit akarsz tőle?</p>
            <p> No, és megkérem, hogy próbálja meg eladni a kottáimat. Nagyon egyszerü. Egy
               példánynak az ára három korona: hát ha csak kettőt is elad belőle holnapig, akkor már
               rendelhetsz magadnak, kis fiam, dinnyét. Vagy ha csak egyet is adunk el, akkor is
               vehetünk holnap a piacon és még szalámira meg kenyérre is telik. Kár, hogy este nincs
               már piac.</p>
            <p>A hangjegyek csakugyan előkerültek, s Mátyás ur azon melegében loholt velük a
               bazárfolyosóra. Nem ment ki a kapun, csak mindenütt az összekötő folyosókon surrant
               keresztül, hogy ne találkozzék az öreg Levisznyeyvel, a ki bizonyosan várja már őket
               a vacsoránál, mivelhogy még nincs neki itt más ismerőse. Öt perc mulva már ott
               diszelegtek a kották a dohányárus forgó polckirakatán a folyosó közepén.</p>
            <p>Az egérszemü, miután még tizenkét fillérért vásárolt a szőke péknél egy darab jókora
               sósvakarcsot, meg mellette a boltban négy fillérért egy darab szultáncigarettát, a
               rózsaszinü papirba csavart vakarcsot a zsebébe mélyesztve, nemsokára vigan baktatott
               hazafelé.</p>
            <p> Itt a vakarcsod, Teruskám! Nézd, milyen pompás! Csak ugy ropog!</p>
            <p> Köszönöm,  nyult érte kicsit mohón a hitestársa, (hogyne, ez volt az első napja,
               mióta együtt vannak, hogy se nem uzsonnázott, se nem vacsorázott.)  És a kották?</p>
            <p> Ott vannak. Kész a verem; most már csak bele kell esnie valakinek. Igaz is. Száz
               meg száz ember sétál el arra napjában legalább tizszer, hát annyi között csak akad
               egy balek, a ki megvegye, hiszen a gyógyteremben egy félperc mulva már el is
               játszhatja magának a zongorán. No nem? Végtére a zene nemzetközi nyelv. No nem?</p>
            <p> De igen,  felelte a kanapé szögletéből az őzszemü, s akkorát nyelt a sós
               vakarcsból, hogy a szeme is beledülledt.  Jó ez az izé. Egyél, Matyikám!</p>
            <p>Az ifju férj nem volt éhes. Őt most egészen elfoglalták a legujabbmódi
               családföntartás izgalmai. Egy vakarcs, az tizenkettő, cigaretta négy, az tizenhat,
               kivonva a harminchatból, marad még holnapra  ne neked!  husz fillér.</p>
            <p> Sajnálom,  szólalt meg, miután a felesége biztatására mégis letörte a
               péksüteménynek a csücskét, ugy hogy teli lett morzsával a nadrágja meg a lába körül a
               szőnyeg  kár volt cigarettára is kiadni a pénzt. De különben  és hirtelen
               kiragyogott az ábrázatja  hisz ma jubileum van! Tera! Kilencedike!</p>
            <p> Kilencedike!  mondta utána, kezében a félig már elfogyasztott vakarcscsal a fiatal
               asszony.  Ma egy hónapja esküdtünk, Matyikám.</p>
            <p>Nem is lehetett volna határozottan megmondani, hogy melyikük kelt föl hamarább a
               helyéről, csak már az látszott, hogy a két darab sósvakarcs egyszeriben ott hevert az
               asztalon, a két jubiláns pedig, egymás derekát ropogtatva, ugy összevissza
               ölelkeződött álltában az asztal mellett, mintha (különös passzió, no nem?) nem is
               komoly házastársak, hanem valami dijbirkózók volnának.</p>
            <p>Kopogtattak. Matyi meg az asszonykája ijedten rebbent széjjel. Tera villámgyors
               mozdulattal kapta föl az asztalról a két darabba tört sósvakarcsot, s bedugta a
               szekrény fiókjába, a férj pediglen körülbelül ugyanoly méltósággal, mint a minővel
               Hunyadi János (a régi) állhatott hajdan „a szirttetőn, Hunyad magas falánál”,
               rátoppant hamar a szék előtt a szőnyegen széthullajtott morzsacsaládra, s ebben a
               szoborszerü állásban harsányan szólott:</p>
            <p> Szabad!</p>
            <p>A szobalány jött be ágyalni.</p>
            <p> Jé,  rázogatta meg csodálkozva a bóbitás fejét  hát már haza tetszett jönni a
               vacsoráról? (Minthogy ezelőtt mindig csak tiztizenegy óratájt vetődtek haza.)</p>
            <p> Igen,  felelte kimérten a menyecske és a hátával a szekrény fiókját tolta óvatosan
               befelé.</p>
            <p> Csakugyan,  nyilatkozott „a szirttetőn” peckesen a férj és a világért meg nem
               mozdult volna az álló helyéből, (lehet, hogy öt pengőért még ugrott is volna)
               mindaddig, a mig csak bent volt a szobalány.</p>
            <p>Alighogy azonban az illetéktelen személyiség kitette a lábát, a kép ujra
               megelevenült. A Rahóthycsalád sarjadéka, miután gyorsan ráforditotta az ajtóra a
               kulcsot és a kilincsre, hogy semmiképp se lehessen esetleg bekukucskálni a
               kulcslyukon, hamar ráakasztotta a künnlévő zubbonykáját, kikapta a fiókos szekrényből
               a péksüteményt, s halk kacagással nyujtotta oda a felét az urának:</p>
            <p> Jaj, Matyikám, te akkurát ugy álltál itt mostan, mint valami ledőlt szobor!</p>
            <p>A Diva hegedüse  hiszen jubileum volt  szintén nevetett:</p>
            <p> Ledőlt szobor. Talán inkább ledőlt szobaur?  És (vidám fickó volt) szinpadias
               állásba vágván magát, fölemelt kezében a csücskétlen vakarcsot szorongatva, némi
               akasztófahumorral kezdte szavalni, (de csak fojtott hangon, hogy ki ne
               hallassák):</p>
            <p> „Szobaur vagyok, de fáj minden tagom!”</p>
            <p>A másik percben már elkomolyodva gunnyaszkodott bele a karosszékbe:</p>
            <p> Szegény Márta néni!  sóhajtotta.  Milyen jó volna most kölcsönkérni tőle vagy
               ötven koronát!</p>
            
         </div>
         <div type="chapter"> 
            <head>XXII. FEJEZET.</head>
            <p> Husz fillér,  ez volt az első szava Ollárnak, mikor másnap reggel kinyitotta a
               szemét.  Mit akarsz reggelizni, Teruskám?</p>
            <p>A fiatal asszony felült a nyoszolyán és nagyot nyujtózkodva felelte:</p>
            <p> Görögdinnyét.</p>
            <p>Az egérszemü ráhunyoritott, a hogy felkönyökölt a vánkoson:</p>
            <p> Te... te asszony!  és oly kedvesen, olyan fontoskodva kezdte csóválni a bozontos
               fejét, hogy az őzszemü, a ki roppantul szerette az ura kis figurázásait, csak nézte
               bolondos jókedvvel, pillanatrólpillanatra jobban mosolyogva, egészen addig, a mig
               egyszerre azon nem vette magát észre, hogy (mialatt a könybelábbadt szeme előtt
               hirtelen minden elmosódik) már kacag és boldog sirvanevetéssel borul az ura nem éppen
               herkulesi, de azért izmos vállára.</p>
            <p> No, mi(hi)t néz ugy? Én nem tehetek r(oh)óla, de(he) most igazán ugy kivánom.</p>
            <p> No ennek a fele sem tréfa, csakugyan a fele sem tréfa,  gondolta magában a
               „Háromkirályok” szerzője, miközben eddigelé még soha nem tapasztalt apai érzelmek
               kezdtek ficánkolni benne, s hamarosan felöltözködött.</p>
            <p> Te csak maradj fekve addig, gyémántom,  hadarta, kegyetlen örömmel szemlélve a
               tükörben a szerencsétlen fésü szizifuszi munkáját a makacs üstöke tövében  mindjárt
               visszajövök, csak éppen egy kis görögdinnyét hozok...</p>
            <p> Sose menj, Matyikám! Nem kapsz annyiért.</p>
            <p> Majd meglássuk.</p>
            <p> És ha magadnak nem veszel valamit, akkor különben sem eszem egy falatot sem!</p>
            <p> Jó, jó... fiacskám,  és magára öltötte a kabátját.  De mondd, nem fog
               megártani?</p>
            <p>Öt perc mulva már kint ácsorgott a piacon. Végigjárta valamennyi dinnyés embert,
               alkudozott velük behizelgő szóval, rábeszélőn és dühösen, de husz filléren nem birt
               tőlük dinnyét kicsikarni.</p>
            <p> Ha volna valami picike,  mondta egy magyarul is beszélő kofa, az egyedüli, a kivel
               jelek nélkül is meg tudta magát értetni, mert a többi a környékről való oláh paraszt
               volt  azt még odaadhatnám husz fillérért, hanem ilyen szép nagyokat, mint ezek? Ááá!
                és vigyorogva rázta a fejét.</p>
            <p>Itt nem segitett semmi. Ha legalább fél dinnyét vehetett volna, vagy csupán egy
               gerezdet kialkudozhatott volna tőlük, akkor is boldogan röpült volna haza a
               szállásukra, de igy?... Szomorun, lekonyitott fejjel kullogott, mint a kivert kutya,
               a gyógyteremépület hátsó kis kapuján keresztül be a bazárfolyosóra, egyedüli
               reménységéhez, a derék dohányárushoz. Háromszor is elsétált előtte, fürkésző
               pillantást vetvén a forgó polckirakatra, vajjon nem hiányzike már a kottából
               legalább egy példány? Sajnos azonban, igy menetközben képtelen volt pontosan
               megolvasni őket, s ennélfogva kénytelen volt odalépni az áruasztalához és (mert
               egyenest csak e végett megszólitani röstelte), négy fillérért egy darab
               szultánszivarkát vásárolni tőle. (Huszból négy, marad tizenhat.)</p>
            <p> Ni, igaz,  szólalt meg közömbösen, mialatt rágyujtott a cigarettára  vette már
               valaki kottát?</p>
            <p>Aztán, a mikor megtudta, hogy még egyetlenegy példány se kelt el, nyájasan elköszönt
               a boltostól és alig fordult egyet, ugy vágta a mozaikhoz a szegény szultánt, hogy
               menten kirepedt a papirja:</p>
            <p> Majd gazember leszek cigarettázni, mikor egy nyomorult görögdinnyét nem tudok neki
               hazavinni!</p>
            <p>Egy szemhunyoritásig arra gondolt, hogy megkeresi a méltóságost és attól kér kölcsön,
               ámde eszébe jutott Tera tegnap tett megjegyzése és mindjárt el is állt ettől a
               tervtől, nem is szólván arról, hogy az öreg ur ilyenkor reggel valószinüleg fürdik,
               vagy pokróc alatt izzasztja magát a Szápáryfürdőben, tehát amugysem tudna
               hozzáférni.</p>
            <p> Tizenhat,  sóhajtotta elfacsarodott szivvel és visszaballagott a piactérre a szőke
               pékhez; attól vett ujra egy másik nagy sósvakarcsot tizenkettőért (marad négy).</p>
            <p> Oh, Istenem,  szaladt ki a menyecskének a száján valami ártatlan zugolódásféle, a
               mikor az a kis zenész, vert hadvezérként, hazatért,  pedig már ugy a számban volt az
               ize annak a fránya görögdinnyének.</p>
            <p>Már felöltözködve várta az urát és hamarosan lenyomván egykét falatot a
               péksüteményből (a hegedüsnek egy falat sem ment volna le a torkán), a
               vakarcsmaradékot bezárta a fiókba, s a szekrény kulcsát gondosan beledugta a
               kézitáskájába.</p>
            <p> Jó lesz ebédre,  suttogta kissé erőltetett mosollyal, mivelhogy igen fájt a szive
               a dinnye után.  Most pedig gyerünk, Matyikám, szokás szerint „reggelizni.” Nehogy
               ezek itt (tudniillik a szobalány, meg a szobaasszony) még gondoljanak valamit.</p>
            <p>Mintha csak összebeszéltek volna, ösztönszerüleg a bazárfolyosó tövében zöldelő
               ellipszre mentek és egykét forduló után letelepedtek egy padra, olyképen, hogy innen
               épp odaláthattak a födött, de innenső oldaláról egészen nyitott, oszlopos
               bazárfolyosón a dohányárus boltjára.</p>
            <p>Odafönt már meglehetősen nyüzsgött a nép; választékos ruháju urak, pazar reggeli
               öltözékeikben páváskodó gazdag román, meg másféle dámák sétáltak leföl, vidám
               zsibongással a hosszan kanyargó bazár egyik végétől a másikig, odavissza,
               odavissza, mintha körmeneten volnának. Sokan a terraszon reggeliztek, vagy
               villásreggeliztek, némelyek, az öregebbje, meg a betegebbje, az étterem előtt
               üldögélt a padokon, mások csoportokba verődve fecsegtek egymással, hogy miről, azt
               ide az ellipszre már nem lehetett lehallani, (de Ollárék nem is voltak rá
               kiváncsiak), csupán látni lehetett, hogy e közül a sok ember közül körülbelül egynek
               sincs most az a gondja, a mi a nagyüstökü muzsikusnak a homlokára vont barázdát.</p>
            <p> Ah, ezek itt csak költik a pénzt és rakásra vásárolják a drága ékszert,
               csipkebluzt, csipkekabátot, kimónát, szőnyeget és a jó Isten a megmondhatója, hogy
               még mi mindent nem,  de az nem jutna eszébe egyiküknek sem, hogy megvegyen egy
               példányt három koronáért az én kottáimból és igy...</p>
            <p>Nem is merte folytatni a gondolatát, mert félt, hogy szégyenszemre még itt
               nyilvánosan elpityeredik. Hogyisne, a mikor ennek az édesnek, ennek a drágának nem
               lehet ennie legalább egy falat görögdinnyét!</p>
            <p> Hah, ott veszi már valaki!  sugta lelkesülten a feleségének, s fürge lábbal
               fölszaladt a széles lépcsőn a folyosóra, a trafik elé, mivel az imént ugy rémlett
               neki, mintha valaki az ő kottáját vitte volna magával a boltból. Ez a kirándulása az
               utolsó négy fillérjébe került, (négy kivonva négyből, marad semmi), s ez is csak
               csalódást hozott a számára. A „Budapesti Förtelmek” legujabb füzetjét vásárolta meg
               az imént egy uriember. A mint nagy busan visszafelé indul, a csipkeárus üzlete előtt
               majd hogy bele nem ütközött Csengedi Mariba. Lassu, hideg méltósággal, bicegve
               lépegetett a szép asszony, vastag, aranyfogóju ébenfabotra támaszkodva.</p>
            <p> Kezit csókolom, méltóságos asszony!  kapta le előtte a kalapját a remény jegyében
               a Diva hegedüse.</p>
            <p> Á, maga az, Ollár?  állt meg hüvösen a láttára a báróné.  Hmha! Herkulesfürdőn
               töltjük a mézesheteket?</p>
            <p> Ohohó, kérem, ennek körülményei vannak,  bökte ki szinte nevető hangon (hisz
               igazában olyan nevetséges egy eset is volt ez) a muzsikus.  De a méltóságos asszony
               már fölépült ugyebár? Teljesen fölépült, hála Isten? Mikor érkezett?</p>
            <p> Az éjtszaka. Hallottam, hogy Apafival valami operettet készül benyujtani a
               Divának?</p>
            <p> A „Háromkirályok”, kedves méltóságos asszonyom...</p>
            <p> Jó, jó. Nem bánom, akármi; a birálóbizottságnak lesz a dolga, hogy ajánljae majd
               előadásra, vagy sem. Csak  s most végigsimitotta a fehér keztyüs kezét a keblén a
               remek csipkekabáton, mintha el akarna törülni róla valamit  csak azt akarom mondani,
               magának, kedves Ollár, ha már találkoztunk...</p>
            <p> Tessék parancsolni méltóságos asszony...</p>
            <p> ...hogy célszerü lesz, ha idejekorán más szerződés után néz, Ollár, mert én...</p>
            <p>A kis zenész első pillanatra ugy érezte, mintha a pokolbeli sátán fujt volna bele a
               füledobjába valami ádázul recsegő alvilági harsonával; hanem a következő
               szemhunyoritásban már eszébe jutott a feleségének a családi méltósága, s kivágta a
               mellét s szaporán vágott a szavába:</p>
            <p> Helyes, helyes! Erre már én is gondoltam, édes báróné! Csak... izé... még a
               hátralévő két havi fizetésemet adják ide, az operettemre pedig ne számitson, édes
               báróné!</p>
            <p> Én nem foglalkozom ilyesmivel,  felelte kissé idegesen a szőke szinésznő  ez
               Felicitinak a dolga.  S fagyosan mérve végig Rahóthy Tera urát, dölyfösen bicegett
               tovább a drága csipkekabátjában.</p>
            <p>A Diva volt hegedüse szédelegve botrogott le a lépcsőn:</p>
            <p> Szemtelen dáma!  motyogta magában.  Igaza volt Terának!</p>
            <p>A felesége már izgatottan várta:</p>
            <p> Összevesztetek?  hajolt elejbe a padról.</p>
            <p>Az egérszemü rábólintott, hogy: igen. Lekapta a szalmakalapját és végigtörülte a
               kendőjével a nagy üstökét:</p>
            <p> Phü, beh kutyameleg van!</p>
            <p> Felmondott?  kérdezte suttogva az asszonyka, inkább biztató mosollyal, mintsem
               csüggedőn.</p>
            <p> Nem ujitja meg a szerződést,  lihegte amaz és letelepült melléje a padra.  No,
               „Háromkirályok!”</p>
            <p>Tera hirtelen az ura felé forditotta a napernyejét.</p>
            <p> Uh, jön a vén Levisznyey.</p>
            <p> Hadd jöjjön!</p>
            <p> Nem oda Buda! Mert akkor le nem rázzuk a nyakunkról délig. És hogy ebédelünk a
               Napnál, hm, Matyikám?</p>
            <p>Ez döntő érvelés volt. A házaspár fölállt és kisietett a kis parkból.</p>
            <p> Hova szökjünk?  fordult a menyecske tréfás kedvvel az urához.</p>
            <p> Legjobban szeretnék elbujni a trafikban. Hogy rögtön lecsaphassak a három
               koronámra, mihelyt valaki megvesz egy kottát. Azaz, hogy a két korona tizemre, 
               igazitotta helyre becsületesen  mert harminc százalék a boltosé.</p>
            <p> Ah,  csimpajkodott a karjába az őzszemü  arra ne is számits, Matyikám! Csak
               gyere, gyere, hogy el ne csipjen a méltóságos!</p>
            <p>Hazamenekültek. Épp delet harangoztak és az asszonyka mohón nyitotta ki a kis
               kézitáskáját, hogy kivegye belőle a sósvakarcsos szekrény fiókjának a kulcsát. Ujabb
               csalódás. A kulcs nem volt a retikülben.</p>
            <p> Alkalmasint kirántottad valahol a zsebkendőddel,  hadarta a férj.  Szent, hogy
               kirántottad, lelkem.</p>
            <p> Akkor ma pazar ebédünk lesz,  somolygott halványan a hamvasarcu.</p>
            <p> Micsoda?</p>
            <p> Kirántott kulcs!  és (az már igaz, hogy pompás összjátékuk volt), sirva borultak
               egymás nyakába.</p>
            <p> Bolond, bolond,  szepegett Mátyás uraság, a ki hamarább jutott szóhoz  hiszen még
               ma estig meg kell érkeznie a gázsimnak a Divától!</p>
            <p>S, nehogy a szobalány meg a szobaasszony, de meg a kapus is belepillanthasson az
               üzleti könyveikbe, elindultak ujra  ebédelni. Még pedig ravasz kerülő utakon,
               ezuttal a piacra, a hol, Istenkém, olyan édes kis bogárszemü dinnyemagok hevertek
               csábitón elszórva a földön.</p>
            <p> „Ismered a földet, a hol (citrom helyett) a dinnyemag virul?”</p>
            
         </div>
         <div type="chapter"> 
            <head>XXIII. FEJEZET.</head>
            <p>Aznap éjtszaka Ollárné sok tarkabarkaságot álmodott. Többek közt a Fafütyök folyton
               beleköhögött a gyógyteremben a zongorába, a zongora szólt, s ennek a furcsa zenének
               az ütemére Csengedi Mari bicegve táncolt hol a pohos fürdőbérlővel, hol
               Augusztamamával, hol pedig a megboldogult Márta nénivel, miközben a pincérek frissen
               benyujtott szobaszámlákat hordoztak körül hüsitő helyett. Tera a számlák elül
               kimenekült a terraszra, ott megevett egy remek, vérbelü görögdinnyét, hanem, a mikor
               fizetségre került a sor, akkor eszébe jutott, hogy egyetlen fillérje sincsen, s
               hangosan kezdte szólongatni álmában az urát, hogy:</p>
            <p> Matyi! Matyikám! Fizesd ki a dinnyét!</p>
            <p>A kis zenésznek, a ki jóizüen hortyogott mellette, csakugyan volt pénze. A
               Divaszinháztól is megérkezett táviratilag a juliusi százhatvan koronája, meg
               „Lant”ék is küldtek kétszáz koronát. Százhatvan és kétszáz az háromszázhatvan, csupa
               ropogós huszkoronás bankóban. Oly összeg, a melyet érdemes volt ujra meg ujra
               megszámlálni:</p>
            <p> Husz, negyven, hatvan, nyolcvan, száz...</p>
            <p>Reggel nyolc órára járt az idő, és Tera szólitására a Diva volt hegedüsének egy
               pillanatig megrebbent a szemepillája. Ám csakis egy pillanatig. Mert a ravasz
               muzsikus az ébrenlét küszöbén rögtön megérezte, hogy mihelyt komolyan kinyitja a
               szemét, ugy eltünik az imént érkezett háromszázhatvan korona a markából, mintha soha
               sem lett volna benne egy garas sem, s ezért nem törődve semmivel, tüstént, sőt azt
               mondhatnám, lázas gyorsasággal ujra szorosan lecsukta a szemepilláját s édesen
               folytatta az álmát ott, a hol elhagyta:</p>
            <p> Százhusz... száznegyven... kétszáz... stb.</p>
            <p>Minthogy azonban a szomszéd vánkoson a pincér egyre hevesebben követelte Terától a
               dinnye árát, sőt már a tányéron maradt pirosszegélyü zöld gyümölcshéjból is, mint
               valami áloé, óriási számoló cédula kezdett kinőni s félős volt, hogy ha sokáig igy
               marad, még leveleket is hajt, a megszorult asszonyka most már görcsösen
               belekapaszkodott az ura karjába (behunyt szemmel is rátalált), és jól megrázta:</p>
            <p> Matyi! Matyikám!</p>
            <p>A mely barátságos nógatásra „Matyikám” immár végérvényesen kinyitotta a fején a két
               ablakot.</p>
            <p> Aunye,  dörgölte meg álmosan őket, mert most már bottal üthette a huszkoronásokat,
                beh kár fölébredni, Teruskám!</p>
            <p>Miután ő is, meg a felesége is elmondta egymásnak az álmát, megállapodtak abban, hogy
               ma már mindenesetre meg kell érkeznie a juliusi gázsinak Felicititől, a kiről maga az
               utálatos Csengedi Mari is mondta, hogy az ő hatáskörébe tartozik az ákontó. Ámbár
               pénzzel álmodni, őszintén szólva, a kitünő álmoskönyv szerint tulajdonképpen
               pletykaságot jelent, mind a mellett most nem pletykára, hanem pénzre lévén szükségük,
               mintha csak összebeszéltek volna, mindkettejüknek azon járt az eszük, hogy milyen jó
               is lesz, ha már megérkezik az ákontó.</p>
            <p> Óh, Istenem, akkor ma talán még ebédelünk is!  ragyogott ki a menyecske
               ábrázatja.</p>
            <p> Hogyne, hogyne, fiacskám. Rántott csirkét fogsz rendelni ugorkasalátával.</p>
            <p> Aztán görögd...</p>
            <p> Nem. A csirke után előbb még omlettszuflét.</p>
            <p> Ohóh! Édes omlettszuflé! De te is Matyikám! Közösen!</p>
            <p> Jó. Az ugyis tápláló. Aztán, ha tetszik, lehet görögdinnyét.</p>
            <p> Két adagot, Matyikám. Szabad?</p>
            <p> Már hogyne lenne szabad, te csacsi. De felfuj, drágicám, felfuj!</p>
            <p> Dehogy is fuj föl, Matyikám, dehogy is fuj! Hisz annyi bennem az üres hely, hogy az
               hihetetlen.</p>
            <p>Ollár elfordult tőle az ablak felé. Nem szólt semmit, csupán magában gondolta el nagy
               szaporán, hogy:</p>
            <p> Mennyivel jobb a libáknak; azokat ugy tömik, hogy majd meghalnak, mennyivel jobb a
               libáknak.</p>
            <p>Felöltözködvén, lementek „reggelizni”. A folyosón Terának az az ötlete támadt, hogy
               megkérdezi a szobaasszonyt, nincse még egy kulcsa valahol a fiókos szekrényüknek,
               mert a másik elveszett.</p>
            <p> Nincs, kezét csókolom,  felelte a derék asszonyság,  de majd elhivatom a
               lakatost.</p>
            <p> Óh, nem, nem! Majd megtaláljuk!  vágott közbe megszeppent képpel a hegedüsné, s
               belecsimpajkodott az ura karjába:</p>
            <p> Hogyisne!  sugta neki, mialatt szenvedélyesen vonszolta le magával a lépcsőn. 
               Majd még hogy a lakatos meglássa a fiókban a vakarcsunkat!</p>
            <p>Már harmadik napja, hogy a föld alá tették a jó Márta nénit, s immáron másodszor kelt
               föl azóta a Nap, hogy másfél darab sósvakarcson kivül (annak is kétharmadrésze
               tegnapelőttre esett) nem ettek semmit. Ez kétségtelenül nem a legkellemesebb
               mulatság, kivált, ha a gyógyterem terraszán oly vidám zsibongással reggelizik a
               fürdő előkelő társasága, mint a hogy ebben most Ollárék gyönyörködhettek a pázsitos
               ellipszről. Az asszonykának ugyancsak csillogott a szeme, a mint meglátta odafönt a
               sok kávés meg teásibriket a teritett asztalokon, s mellettük mindenfelé a drága jó
               péksüteményt. A „Háromkirályok” szerzője, mialatt sóvár tekintetével szinte vadul
               lesett a bazárból idekandikáló dohányosbolt felé (a hol most, nagyobb feltünés okáért
                milyen gyöngéd ember ez a trafikos  mind a tiz kottája külön egymás mellett volt
               kifüggesztve a forgó polckirakaton, tehát már messziről lehetett látni, hogy még
               egyetlenegy példány sem kelt el belőlük), majd a nyelvét szerette volna leharapni
               kinjában, a midőn lassan vánszorgó sétájuk közben loppal rárásanditott az ő éhes kis
               feleségére. Izgatott türelmetlenséggel számlálta a bazárfolyosó óráján a perceket
               hogy mikor érkezik meg már a levélhordó a pénzesutalványnyal (mert hiszen
               nyilvánvaló, hogy azért késik ilyen soká, mivel Feliciti távirat helyett csak rendes
               utalványon küldi), s  mi telhetett volna tőle egyéb?  veleszületett
               akasztófahumorával próbálta fölrázni a kis menyecskét abból a letargiából, a melybe
               mármár belesodorta a koplalás.</p>
            <p> Vigyázz, lelkem,  szoritotta meg a karját, a hogy egymásba akaszkodva ballagtak a
               gyöppel beszegett kavicsos utacskán  meg ne terheld valahogy a gyomrocskádat.</p>
            <p> Hogyhogy?  pillantott rája álmélkodva a párja.</p>
            <p> Mert már éppen a harmadik császárzsemlyét kaptad be, lelkem, a szemeddel onnan a
               sarokasztalról. Jó lesz, ha egy kis citromos teát is iszol rá, gyémántom. Ott
               jobbra, a második asztalról! Most hozza a pincér annak a sárgavirágos néninek, látod?
               Hát azt nézd!</p>
            <p> Nem értelek, Matyikám...</p>
            <p> Elég hiba. Hát te még soha sem láttál toprongyos alakot, avagy sápadt fiatalembert,
               a hogy déltájt vagy vacsora idején percekig ott áll zsebredugott kézzel példának
               okáért a henteskirakat előtt, és a ragyogó vastag üvegtáblán keresztül nézinézi a
               friss kolbászt, meg a szinte tükrösre sült rózsaszinü malacpecsenyét, hogy majd
               kiesik tőle a szeme? Látod, ez a szemlakoma.</p>
            <p> Akár most a miénk...</p>
            <p> Igen. A legolcsóbb lakoma a világon. Nem kerül egy fillérbe sem, jól is laktat,
               legalább addig, a meddig nézzük az izes falatokat, és a mi a fő, nem terheli meg a
               gyomrot; ráadásul pedig igazán azt ehetihat ily módon akárki, a mit csak a
               szemeszája megkiván. No nem, te édes, drága, pici koplalóm?</p>
            <p>Tera halk bugással nevetni kezdett. Ám a következő szemhunyoritásban már izgatottan
               huzta a muzsikust a kis szökőkut irányába:</p>
            <p> A levélhordó!</p>
            <p>Két perc se telt bele s a szerelmesek már az első kanyarulatnál elcsipték a kövér
               postást.</p>
            <p>Az egérszemü, miután a kéksapkás férfiu csakugyan megállott a láttukra, s  mily
               kimondhatatlan öröm!  belenyult a táskájába, hogy kikeresse, a mit a számukra
               hozott, aggódó diadalérzettel kérdezte:</p>
            <p> Utalvány?</p>
            <p> Nem kérem,  felelte nyájasan a derék kézbesitő, a kinek alkalmasint halvány
               sejtelme sem volt felőle, hogy minő átkozott szerepet játszik  ajánlott.</p>
            <p>A házaspárnak egyszeriben leesett az álla. Az asszonyka szédelegve vette át a vastag
               levelet, (juj, ha most tulsulyt kellett volna fizetni érte!) Ollár meg kusza betüvel
               firkantotta bele az átvételi könyvbe a nevét.</p>
            <p> Mi a csuda lelte Felicitit, hogy nem küldi a pénzt?  dünnyögte.  Nem volna
               Pesten? Hát ezt meg ki irta?  s idegesen szakitotta föl a boritékot.</p>
            <p> Apafi Mákony!  szólt megcsillanó reménnyel a hangjában.  Gyere, szivecském,
               üljünk félre odakint valahol! Talán már elkészült a szöveg! Rögtön benyujtjuk az
               „Operett”szinháznak! Hadd pukkadjon meg Csengedi Mari!</p>
            
         </div>
         <div type="chapter"> 
            <head>XXIV. FEJEZET.</head>
            <p>Üres padot kerestek kint a Cserna vizének a partján, hüs lombok alatt.</p>
            <p> Itt,  magyarázta leüléskor a férj,  nem talál ránk a méltóságos.</p>
            <p> Ne is,  tóditotta a menyecske,  mert szent, hogy délig sem rázhatnék le a
               nyakunkról, s akkor hogy „ebédelnénk?” Elég gyalázat, hogy még nem vette meg a
               kottádat!</p>
            <p>Nevezetes „megirás” volt a levél. A jeles szerző értesitette benne a zenészt, hogy a
               librettó „az alkotás jegyében” elkészült, s egyuttal, röviden ösmertetvén az
               operettszöveg meséjét, mutatványul néhány „himport” küldött be (miként nevezte) a
               „Társmester”nek.</p>
            <p> Táncmester?  olvasta megütközve Tera (mivel mind a ketten összedugták a fejüket a
               „megirás”on.)  Mért irja neked ez, hogy táncmester?</p>
            <p> Ejh,  magyarázta a nagyüstökü érthető izgalommal  (hogyne; ha megvan a librettó,
               akkor csakugyan előleg „áll a házhoz”, hát mégis jól álmodta)  rosszul olvasod,
               édes. Társmester! Vagyis mestertárs. Ez azt jelenti, hogy társak vagyunk a
               mesterségben, avagy, ha ugy tetszik, mesterek a társaságban.</p>
            <p>A „Társmester” szó éppen az első oldalnak az alján volt, s a „Háromkirályok” szerzője
               türelmetlenül forditott át a „himporok”ra, a hol a szemelvények voltak; azok is, a
               melyeket a nagy „hulla”evő már a „Fizess”ben is elszavalt volt az asztal tetején,
               meg ujabbak is. Egykét percig, mialatt ugy az orra elé kapta a levelet, hogy szegény
               kis asszony képtelen volt belekukucskálni, kidagadt szemmel futkosott végig
               előrehátra, leföl a sorokon, aztán egyszerre csak, mint a bolond, ugrott föl a
               padról és elkezdett közben toporzékolni a megrémült életepárja előtt.</p>
            <p> Ez megőrült!  markolt bele a bozontos hajába, hátracsapván a szalmakalapját.  Ez
               megőrült! Ez tönkre akar tenni! Gazember!...</p>
            <p> Miért, az Istenért? Ne légy olyan izgatott, édes Matyikám!  kapaszkodott bele
               rémülten a kabátjába a menyecske.</p>
            <p> Miért? Miért?  kapkodott a markában szorongatott levéllel hol a fületövéhez, hol
               meg a levegőbe a „társmester”, változatosság okáért most hosszu lépéssel mérve az
               utat a partocska kőkeritése mögött.  Már mindjárt gyanus volt nekem, a hogy itt a
               meséjét leirta, hogy a második fölvonásban tizenhárom eleven tehenet csoportosit a
               szinpadon, a kik fölött az egész fölvonásban trikóban lóg le dróton a zsinórpadlásról
               az angyal,  nem olvastad?</p>
            <p> De igen, igen, csakhogy én nem mertem szólni...</p>
            <p> ...és azt irja (megint az orra elé kapta a levél első oldalát és dühösen
               rábökdösött az ujjával), hogy „a zenekar crescendo kiséri a tehénbőgést.”</p>
            <p> Borzasztó!...</p>
            <p>És olyan magából kikelt ábrázattal, hogy, ha valaki most igy meglátta volna, s
               ráadásul azt is hallja, a mit szaval, hát szentül azt hiszi, hogy a szegény
               nagyüstökü, Uram bocsá’, elvesztette az eszét.</p>
            <p> És ezt nevezi ő „himporok”nak! Hiszen ha valaki ezeket a porokat beveszi, hát
               belebetegszik!</p>
            <p> És még azt irja, hogy az „alkotás jegyében!” Hahaha!  tört ki a megcsufolt
               zeneszerzőből az elkeseredés „dörgmoraja” (a hogy Apafi bizonyára mondta volna.) 
               Az „alkotás jegyében!” Talán inkább az alkotásutca jegyében, a hol a hülyék intézete
               van! Nézd csak:</p>
            <p>Királyok kara:</p>
            <p> A világ nagy örömtehén.</p>
            <p> Vig fönséggel fejem én;</p>
            <p> Nevem azért fejedelem,</p>
            <p> Mert a tehenet fejdelem.</p>
            <p> De mindig csak addig fejem,</p>
            <p> Mig nyakamon van a fejem.</p>
            <p> És  ezt már halkabban lihegte  most vonulnak föl a tehenek. Bőgve! Szép
               társaság!</p>
            <p> Ninininini! Hát magának mi baja? Miért kiabálja olyan rémülten, hogy a nyakán van a
               feje, vagy mi a csuda?  toppant elejbük a szépen nyirott, sürü bokrok mögül a nyalka
               öreg Levisznyey miniszteri tanácsos. A fején szürke cilinder volt, a balszemén
               aranykeretes monokli, a balkezében pedig vaskos tekercs.</p>
            <p> Irgalom Istene, ne hagyj el! A kottáim!  cikázott keresztül Ollárnak az
               agyvelején, a mint megpillantotta a tekercset.  De hátha nem az? Vagy mit is
               beszélek? Csak nem vette meg valamennyi kottámat. Ejh, ha csak legalább egyet is
               megvett volna! Pedig az valószinü, mert most megláthatta a polcon a trafik előtt.</p>
            <p> Kezét csókolom, kedves nagyságos asszonyka,  pörgött a nyelve a vén gavallérnak 
               hol voltak tegnap egész nap, hogy a szinüket sem lehetett látni? Kiránduláson? Vagy
               ugy, a haláleset miatt huzódnak annyira vissza? Igen, igen, az ebédet is
               hazavitették. Kár, kár; higyje meg, édes jó nagyságos asszonykám, hogy kár. A szegény
               megboldogult néni attól már ugysem támad föl többé, hehehe, ugysem támad föl többé.
               Hát mondja, kedves barátom, mit jelentett ez a nagy futkosás előbb, mi? Valami uj
               játék, nászutasok számára, hehehe, valami incselkedő játék?</p>
            <p> Nem,  nyögte ki nagynehezen a hegedüs, mialatt gyors elhatározással leejtette a
               zsebkendejét és a hogy leguggolt érte, ravaszul belekukucskált a titokzatos
               papirtekercs kürtőalaku üregébe. Mikor lassan, szántszándékkal lustitott mozdulattal,
               ujra föltápászkodott, félre kellett forditania a fejét a zsémbelve morajló Cserna
               vize felé, hogy a méltóságos meg ne lássa benne a könnyet:</p>
            <p> Végre eszünk! Csakugyan az én kottám!</p>
            <p>Tera is megsejtette a váratlan szerencsét, s bár az éhségtől kicsit bágyadt
               mosollyal, ám a föltámadt reménykedés miatt máris rózsásabb szinre kapva fordult a
               szürke cilindereshez:</p>
            <p> Valami emléket vásárolt, tanácsos ur?  és bájos kis fejével a göngyöleg felé
               biccentett.</p>
            <p> Hehehe, a kedves férjeura hangjegyei. Most ötlöttek a szemembe a trafik előtt. Hát
               természetesen rögtön megvettem, hehehe, mind a tiz példányt, vagy mennyi volt.</p>
            <p>Az egérszemünek iziben mehetnékje támadt.</p>
            <p> Hova készülsz, drágám?  kérdezte, már csak a látszat megmentésének a kedvéért is,
               a menyecske.</p>
            <p> Elfelejtettem cigarettát venni,  válaszolta szaporán amaz.  Átszaladok a
               trafikba.</p>
            <p>Levisznyey olyan mozdulatot tett, mintha ki akarná venni a zsebéből a szivartárcáját,
               hogy abból kinálja meg a muzsikust. Hanem, ugy látszik, még idejekorán mást gondolt,
               mert édeskés mosoly terpedt szét a vöröses arcán.</p>
            <p> Akkor csak siessen, édes barátom. Majd mi itt megvárjuk. Ugye, nagyságos
               asszonykám?</p>
            <p>Ez ellen nem lehetett tenni semmit. Matyinak valóban egyedül kellett mennie, sőt
               rohannia, mint a szélvésznek, a dohányosboltba, hogy föltünés nélkül hozhassa el a
               tiz kottának az árát.</p>
            <p> Tizszer három korona, levonva belőle a trafikos százalékba, „á” kilencven fillér,
               kapok huszonegy koronát,  számitotta ki magában szédületes gyorsasággal a
               nagyüstökü. Öt perc mulva már a zsebében volt az óriási pénzösszeg, (kivonva belőle
               husz fillér öt szultán cigarettáért, maradt husz korona nyolcvan) és, szájában az égő
               papirszivarkával, boldogan baktatott vissza a népes lépcsőn a Cserna felé.</p>
            <p> Na, most egy félnapig sem maradok itt tovább ebben a bizonytalanságban! Ma már
               szerda van, szombaton ki kell fizetni a szobát és akkor tüstént el kell utaznunk. Az
               legkevesebb ötven korona nyolc... Hopp, mi ez?  kérdezte magától, mivel hirtelen
               megszédült, ugy hogy kénytelen volt megkapaszkodni a karfába.  Ühüm, a cigaretta.
               Persze, persze,  s mosolyogva támolygott tovább  éhgyomorra... Nyolcvan,  fejezte
               be lelkiismeretesen a számitást.  Ezt most mind elő kell teremtenem Felicitől, vagy
               akárkitől odafönt, ha mindjárt vénasszony esik is. Kettő huszkor indul a
               személyvonat, most lehet vagy tizenegy óra... Meg azzal az őrült Apafival is
               beszélnem kell, hogy hagyja ki legalább a tizenhárom tehenet. Meg azt (furcsán
               kapkodta előrehátra a fejét), hogy „Búbúbú”... s a többi butaságot. A manó gondolta,
               hogy ilyen a százesztendős láp virágjának a szaga. Én bizony Isten azt képzeltem,
               hogy valami inycsiklandozó, finom csemege készül a lilaszinü meglátásaiból, de hisz
               ez kvargli! Mulhatatlanul el kell utaznom Budapestre. Husz nyolcvan, kocsi kettő
               nyolcvan, vonat oda harmadikon tiz, az tizenkettő nyolcvan, ma az ebéd legalább öt,
               az tizenhét nyolcvan, szegény kis csibémnek alig marad itthon három koronája.</p>
            
         </div>
         <div type="chapter"> 
            <head>XXV. FEJEZET.</head>
            <p>A Cserna partján már epedő szemmel várta a párja. Ugy ült a padon, a méltóságosnak az
               oldalán, fülig kipirultan, mintha nyársat nyelt volna. Volt rá nagy oka a kis
               csibének, mert alig hogy imént az ura eltünt a bokrok mögött, a monoklis vén kecske
               megfogta a kezét.</p>
            <p> Milyen puha, pici kacsó, hehehe,  jegyezte meg már a puszta érintéstől is
               fölvillanyozva, s a mikor az őzszemü zavarodottan huzta ki a kezét a markából,
               édeskés suttogással hajolt hozzá:</p>
            <p> Miért huzódik el tőlem? Azért mégis maga a legbájosabb menyecske egész
               Herkulesen.</p>
            <p>Tera fészkelődni kezdett.</p>
            <p> Na iszen,  gondolta magában  csinos dolog. Majd elájulok az éhségtől, és ez itt
               most bókkal akar jóllakatni. Csak jönne már Matyi, hogy mehetnék görögdinnyét
               enni!</p>
            <p> Teruska!  suttogta Levisznyey, a kit ez a hallgatás fölbátoritott, és ujra a keze
               után nyult, (a muzsikusné hirtelen elkapta előle),  ejh, ne legyen már olyan gyerek!
               Mondani akarok magának valamit...</p>
            <p> Tessék!</p>
            <p> Hát nem adja ide a kacsóját?</p>
            <p> Már odaadtam az uramnak...</p>
            <p> Eh! Hiszen ez a balkeze, hehehe! Hát elfelejtette a bibliából, hogy a mit tesz a
               balkéz, azt ne tudja a jobb? Hehehe...</p>
            <p> Az a jótettre vonatkozik, tanácsos ur, nem a hamisságokra. (Jaj, csak már itt volna
               az a Matyi!)</p>
            <p> Nagyon édes. Azt a tanácsot szeretném adni az én Ollár barátomnak...</p>
            <p> Tessék?  és megkönnyebbülten pillantott a kiérdemesült rókára.</p>
            <p> ...hogy talán okosabb dolog lenne, ha az Opera zenekarába szerződnék. Az intendáns,
               a Muki, nagyon jó barátom, annak csak egy szót kellene szólanom...</p>
            <p> Jaj, Istenem,  fohászkodott magában a menyecske,  beh jó lenne! Csak ne akarná
               mindenáron a kezemet fogdosni!</p>
            <p> Mennyi fizetése van a Divánál?</p>
            <p> Százhatvan,  válaszolt félénken a szomszédja. Hogy csak volt és szeptemberre talán
               egy fillérjük sem lesz, azt már nem merte megvallani.</p>
            <p> Na lássa, az Operánál mindjárt kapna kétszáznegyven koronát. Én kieszközölném. Hisz
               a Muki tulajdonképen ugy lett intendáns, hogy a miniszter engem akart kinevezni, de
               én nem fogadhattam el, mert megboldogult feleségem, hehe, félt, hogy majd a csinos
               ballerinákkal, hehehe...</p>
            <p> A csinos ballerinákkal?  meresztette rá a szemét a másik.</p>
            <p> Hehehe... hehehe... Isten uccse, ilyen asszonyt még nem láttam, hehehe!</p>
            <p>Ebben a pillanatban érkezett vissza a tiz kotta árának büszke tulajdonosa. Kicsit még
               sápadt volt a cigarettától, hanem azért a világért el nem dobta volna a görbén égő
               papirosszivarkát.</p>
            <p> Kis anyám,  lépett a padon ülő pár elé  délben utazom.</p>
            <p> Hova?  kérdezte ijedten a felesége.</p>
            <p> Budapestre. Kell. Holnapután itt leszek.</p>
            <p> Ühm,  nézett rá Tera kedvetlenül.  Várd meg legalább a délutáni postát.</p>
            <p> Nem lehet, fiam,  mondta komolyan.  Akkor egy egész napot vesztek. Szerda
               van.</p>
            <p>A szürkecilinderes, aki kezdte megszimatolni a helyzetet, feléje fordult a
               monoklijával:</p>
            <p> Micsoda dolga van Budapesten?</p>
            <p>A hamvasarcu feléje vágott a szemével.</p>
            <p> A darabom ügyében kell sürgősen tárgyalnom.</p>
            <p> Ah, darabot irt? Operett?</p>
            <p> Azt, méltóságos uram.</p>
            <p> Lássa,  derült ki az arca az öregnek  miért nem ir operát? Előadatnánk. Az
               intendáns testilelki barátom.</p>
            <p> Igen,  kapott a szavába a fiatal asszony  a tanácsos ur épp az imént azt ajánlta,
               hogy átmehetnél az Operához. Az intendáns...</p>
            <p> Hohohó,  kurjantott örömében Matyi,  akkor pukkadna meg csak Csengedi Mari!</p>
            <p>És, hiába hunyorgatott már neki a menyecske, kikotyogta, hogy örökre bucsut mondott a
               Divaszinháznak.</p>
            <p>Félórával később már együtt ebédeltek hármasban, természetesen a drága
               gyógyteremvendéglő terraszán. Rántott csirke ugorkasalátával, omlettszuflé
               közösen, és két adag görögdinnye. Ah, ah, a mikor egy órával később a vasuti
               állomáson (a hova az őzszemü kikisérte a kocsin az urát, mert előre megállapodtak a
               fiakkeressel, hogy egy koronáért visszahozza) a hirtelen rájuk szakadó záporban
               érzékenyen elbucsuzkodtak egymástól, sem a muzsikusnak, sem az életepárjának nem
               maradt több a zsebében összevissza tizenkilenc krajcárnál.</p>
            
         </div>
         <div type="chapter"> 
            <head>XXVI. FEJEZET.</head>
            <p>Budapesten  csütörtökön reggel nyolc óratájt Ollár egyenest fölszaladt Felicitinek a
               lakására.</p>
            <p>A Diva társigazgatója, kiérdemesült öreg szinészemben mogorva képpel fogadta.</p>
            <p> Mit akar, öcsém?</p>
            <p> Az ákontó, direktor ur! Megkapta a levelemet?</p>
            <p> Eh, a manóba, hisz már tegnap elküldtem!</p>
            <p> Tetetessék?</p>
            <p> Tegnap reggel, ha mondom. Mit hebeg?</p>
            <p>A hegedüs kétségbeesetten markolt bele az üstökébe.</p>
            <p> Hogy mit hebegek? Már mint hogy én? Nagyon jó, kedves direktor ur, nagyon jó! Hát
               csak azt hebegem, hogy én kidobom az utolsó tiz koronámat a vasutra, mert nem kapok
               semmi választ, most meg, a mikor már itt állok egy krajcár nélkül, akkor a pénz már
               elment Herkulesfürdőre. És itt vagyok egy krajcár nélkül, a feleségem meg ott van egy
               krajcár nélkül, és sem én nem vehetem föl a pénzt, sem az asszony nem veheti föl,
               mert nem hagytam hátra neki postai meghatalmazást. És a direktor ur még azt kérdezi,
               hogy mit hebegek?</p>
            <p> Hát annál inkább mit hebeg, öcsém? Utazzék haza a legközelebbi vonattal.</p>
            <p> De ha mondom, édes direktor ur, hogy nincs egy garasom se! és a szegény
               oldalbordámnak nincs egy betevő falatja!</p>
            <p>Feliciti jó ember volt, kivett a tárcájából két huszkoronást, és odaadta a
               muzsikusnak:</p>
            <p> Itt van, öcsém, de most már ne óbégasson! Ebből haza is küldhet pénzt táviratilag,
               meg maga is elutazhat. Hanem az augusztusi gázsiból levonom.</p>
            <p> Jó is lesz, jó is lesz,  felelte fürgén a zenész.  Ugyis az utolsó gázsim lesz. 
               S látván, hogy Feliciti még nem tud a dologról, elujságolta neki, hogy Csengedi Mari
               nem ujitja meg a szerződését.</p>
            <p>Az öreg direktor az asztalra csapott az öklével.</p>
            <p> Hát megbolondult ez az asszony? A jóravaló munkaerőt kiebrudalja, az olyan
               Levisznyeyféle alakoknak pedig stallumokat juttat? A ruhatárbérlő ur! Rokona ez
               Levisznyey Oszkárnak?</p>
            <p> Hogyne, hogyne! Az unokaöccse.</p>
            <p> Na iszen, büszke lehet rá. Vigye az Operához!</p>
            <p> Miért? Mit? Miről van szó, kedves direktor ur?</p>
            <p> Maga még nem hallotta?</p>
            <p> Mit, mit, kedves direktor ur?</p>
            <p> Hát hogy ez a Levisznyey kipumpolt Mariskától a jövő öt esztendei vagy milyen
               elszámolásra harmincezer korona előleget.</p>
            <p> Ujujujj!</p>
            <p> ...s a mikor aztán a zsebében volt a pénz, akkor kapta magát, összeveszett vele,
               faképnél hagyta a Divát, a harmincezer koronával társul csipett magának valami
               nyugalomba vonult gazdag pékmestert és azzal most, azt mondják, gyönyörü
               mozgófényképszinházat épit, tudja, azon az üres telken, épp a Diva átellenében. A
               Mari pénzén! ilyen orcátlanság!</p>
            <p>A volt huszárfőhadnagy ugyanis, mihelyt megszimatolta Csengedi Marinál az uj
               százezreket, nem nyugodott addig, a mig csak a végére nem járt, hogy honnan ered a
               pénz. Akkor azután olyan botrányt csapott a lábbadozó művésznő lakásán, hogy
               leleplezi a lapokban a panamát, hogy Kamenov barátnője utóvégre is kénytelen volt az
               emlitett összeggel betömni a száját. Levisznyey ugyan kötötte az ebet a karóhoz, hogy
               szóba sem áll vele ötvenezren alul, de a mikor megpillantotta az asszony kezében a
               harminc darab ezrest, akkor  már a hogy ő mondta  kitört belőle a jó szive, és nem
               tudott ellenállni neki többé, hogy ezt a rongy kis pénzt is el ne fogadja. Hanem
               azért, a mikor kiment a sárgahaju bárónénak a lakásából, ugy csapta be maga után az
               ajtót, hogy odabent a szobában Mari sirva fakadt:</p>
            <p> A nyomorult! Istenem, milyen hálátlan nyomorult!</p>
            <p>Ez most két hete történt. Bittermannak, a többszörös háztulajdonossá hizott péknek a
               Divaszinházzal szemközt ásitó üres telkén pedig már harmadnap óta ásták a becsületes
               tótok a „Káprázat”mozinak a fundamentumát. Levisznyey olyan ékes szóval szinezte ki
               előtte a mozgófényképvállalkozás erkölcsi és anyagi előnyeit, hogy a liliputi
               vizeszsemlyék gyártója beleugrott az üzletbe s fölcsapott a napidijasból átvedlett
               vállalkozó mellé a „Káprázat” társtulajdonosának.</p>
            <p>A hegedüst Felicititől a postára vitte az első utja. Tiz koronát küldött táviratilag
               a Ferencudvarba az ő kis csibéjének, s egyben megtelegráfozta neki, hogy éjjel
               félegykor érkezik meg a gyorsvonattal. Igaz, hogy ez maga husz korona, de a
               „Háromkirályok” szerzője már tűkön volt: alig várta, hogy Herkulesen legyen, minél
               hamarább.</p>
            <p>A postáról jövet mindenekelőtt betért a Newyorkba reggelizni, mert tegnap dél óta
               igen megéhezett. Innen akart Apafi Mákony keresésére indulni, hogy megmondja neki a
               maga véleményét a tizenhárom tehénről s a háromkirályokról négyesben. Hát alig veszi
               a kezébe a reggeli lapokat, majd kiugrik a bőréből örömében. Az van a hirek közt,
               hogy az Opera tegnap délelőtt hirtelen elhunyt intendánsának az utódja, miként X.
               estilap már tegnap jelezte, valószinüleg Levisznyey Oszkár miniszteri tanácsos lesz,
               a ki a minisztériumban már másfél évtized óta a szinházi ügyek előadója, s ebben a
               minőségében kiváló szakember.</p>
            <p>Ollár idegesen csöngetett:</p>
            <p> Károly, fizetek! Fizetek!</p>
            <p> Most már fütyülök,  ugrándoztak a jövő rózsás képeivel hamar benépesülő
               agyvelejében a vidám gondolatok, csak közbeközbe bukfencezve ki a száján egyegy
               vakkantásszerü hangban,  most már fütyülök a Divaszinházra... Fütyülök! Azaz, hogy
               fizetek!... Meg Apafi Mákonyra a teheneivel együtt... Hja, itt van, Károly? Egy tej
               három királyokkal. Mit? Hehe. Akarom mondani három kiflivel. Levonta a
               tiszteletdijat? Helyes. Nem látta Apafi urat?... Most már bent vagyok az Opera
               zenekarában! Fiu, tegnap esti lapokat! Igen, igen. Most már igazán operát irok a
               „Háromkirályok”ból! És fütyülök, frityfruty, fütyülök. Ha ez beüt, pedig most már
               be fog ütni, mert a méltóságos megigérte, akkor megállapitottam a szerencsémet.
               Megmeg, megállapitottam,  s mialatt a kackiás szalmakalapja alól kikandikáló festői
               üstökével kiloholt a kávéházból, mekegett gyönyörüségében, akár a kecske.</p>
            <p>Délután két óráig volt ideje, addig Apafit hajkurászta; de a jeles társmester nem
               volt sehol. A költő ilyen tájt szivta magába a frissen csapolt ultraviolett
               hangulatot valamelyik eldugott sorházban, a melyikre azonban a muzsikus, hiába
               nyitott be egymás után tiz korcsmába is, nem birt rátalálni. Végre közeledett délután
               két óra; Tera férjeurának mennie kellett. Fölszállt a villamosra, s robogott ki  a
               hátulsó perronon cigarettázva  a nyugati pályaudvar felé.</p>
            <p>Sokan voltak a kocsin, de azért belülről kikivillant feléje olykor egy vastag,
               aranyvörös konty valami nagy, félrecsapott tollas, piros szalmakalap alatt.</p>
            <p> Nem Guszta az odabent?  tünődött magában.  De nem juthatott be, mert minden
               ülőhely tele volt, s az ajtóban is szinte egymás hátán szorongtak az emberek.</p>
            <p>Végre a Királyutcánál megmozdult a vörös konty. Rahóthy Guszta, mert csakugyan az
               volt, felállt és kifurakodott a perronra. Fehér tenniszruhában, vadonatuj
               panamakalappal a fején, Levisznyey Árpád jött ki a nyomában.</p>
            <p> Nininini,  villantotta Matyira a fehér fogsorát a szép lány  hát maga mit keres
               Budapesten? Már nincsenek Herkulesfürdőn?</p>
            <p> Szervusz, szervusz!  nyujtotta neki a kezét egy szuszogó, kövér bácsinak a feje
               fölött a „Káprázatmozi” tulajdonosa.  Hovahova? Mit csinál a menyecske?</p>
            <p> Hogy vannak?  tóditotta a vöröshaju, s aztán, már a villamos is odaérkezvén a
               megállóhoz, mielőtt az álmélkodó hegedüs egyáltalában valami okosat felelhetett
               volna, hamar bucsuzóra nyujtotta az áttört keztyüs kacsóját:</p>
            <p> Jó napot! Csókolom Terát.</p>
            <p>S kecsesen leugrott a kocsiról. Levisznyey pedig, mintha járószalagon huzta volna,
               utána. Majd leütötte a szuszogó, kövér bácsi fejéről a florenci kalapot, a hogy
               futtában ujra a kezét nyujtotta Ollárnak, jelentőségteljesen hunyoritva a
               macskaszemével.</p>
            <p> Szervusz! Szervusz (és hamiskásan sugta feléje)  sógor!</p>
            <p>A facér zenész utánuk nézett. Guszta, a mint letoppantak a villamosról, kényeskedve
               akaszkodott bele a volt katonatisztbe.</p>
            <p> Sógor,  motyogta magában a nagyüstökü.  Hm, ezek talán bizony jegyben
               járnak...</p>
            <p>...A vonaton, pokoli hőségben, boldog eltörődöttségben telt el az egész délután.
               Hogyne! Odalent százhatvan korona várakozik rá, abból mindent beleszámitva, még
               mindig marad vagy száz koronájuk, a mikor megérkeznek Budapestre. De ez a száz korona
               még semmi. Ha Levisznyey lesz az intendáns, akkor  szőtte magában a szép álmokat két
               ropogós szavu román közé bespékelve a bőrülésen  még ősz előtt biztosan kapok
               ákontót az Operától.</p>
            <p>Temesvár volt az utolsó állomás, a hol még kiszállt a vonatból és fölhajtott
               hirtelenjében két pohár sört, mivelhogy roppantul gyötörte a szomjuság. Innen tul már
               valamivel kevesebben utaztak, ugy hogy bóbiskolni is lehetett. El is aludt
               szerencsésen.</p>
            <p>Egyszerre csak arra riad föl, hogy a vonat áll. Áll és nem akar ujra megindulni.
               Kilép nagy álmosan a kocsi folyosójára; odakint pokoli sötétség és zuhog az eső.
               Kalauzok, vasuti bakterek járnak lent, homályosan pislogó lámpással, s a folyosón
               ideges, türelmetlen alakok ácsorognak.</p>
            <p> Mikor megyünk tovább? Meddig kell még itt vesztegelni?  de a válasszal adósak
               maradnak egymásnak.</p>
            <p>Végre felszól a nyitott folyosóablakon át a kalauz.</p>
            <p> Tessék nyugodtan tovább aludni. Egy óra mulva indulunk. Már megérkeztek a
               munkások.</p>
            <p> Mi történt?  kukkant ki ijedten egyik szakaszból egy borzas női fej. Ez is most
               ébredt föl.</p>
            <p> Semmi, kérem,  feleli egy hálósipkás, cigarettázó ur, a ki körül már egész csomó
               szivarkavég hevert szanaszét a folyosón.  Csak a pályát öntötte el a viz.</p>
            <p> Miféle viz?</p>
            <p> Az ár, kérem alásan. A felhőszakadástól csak ugy omlik le a hegyekből a vizözön. És
               most előbb munkásokat kellett hozatni a szomszéd falvakból, hogy helyreállitsák a
               megrongált pályát. Azért nem mehetünk tovább, asszonyom.</p>
            <p> Hát hol vagyunk tulajdonképpen?  szólt de most az ablakon át Ollár a
               kalauznak.</p>
            <p> DomasniaKornyán,  hangzott alulról a válasz.</p>
            <p>A muzsikus behuzódott a fülkéjébe, s megnézte a lámpavilágnál a menetrendet.
               DomasniaKornya. Tizenegy óra ötvennyolc perc.</p>
            <p> Hány óra most, kérem?  szólt ki a folyosóra csak ugy vaktában. (Mert a két román,
               a ki legtovább utazott vele, már leszállt Karánsebesen.)</p>
            <p> Kettő és egy negyed,  felelt vissza kölletlenül a hálósipkás, megint másik
               cigarettára gyujtva.</p>
            <p> És az indulásig még egy óra, az három és egy negyedóra késés,  dünnyögte magában
               komoran az egérszemü.</p>
            <p>Hirtelen gondolt egyet és leszállt a kocsiról. Bokáig süppedt a sárba.</p>
            <p> Kérem,  slappogott a közelben ácsorgó vasuti tiszt felé,  nem lehetne innen
               táviratozni Herkulesfürdőre?</p>
            <p> Kérem, ott ilyenkor zárva van a táviróhivatal.</p>
            <p> Hát az állomásra?</p>
            <p> Onnan meg nincs, a ki bevigye. Különben is most nem továbbithatok
               magántáviratokat.</p>
            <p>A „Háromkirályok” szerzője visszakapaszkodott a vonatra.</p>
            <p> Szegény Tera! Hogy várhat! Csak legalább ne jeleztem volna neki, hogy érkezem!</p>
            <p> Vajjon jól megvacsorázotte legalább a tiz koronából?  füzte tovább a gondolatát,
               majd egyszerre, minden átmenet nélkül, eszébe jutott, hogy ma már péntek van, junius
               tizenharmadika, páduai szent Antal napja, s szótlanul lekuporodván a fülkéjébe, az
               ülés szögletébe, némán rebegő ajkkal imádkozott. Antóniának hivták a megboldogult, jó
               édesanyját.</p>
            <p>S ekkor, a kicsi villámos lámpa mögül, az éjtszakán és az eső zuhogásán keresztül
               megszólalt egy hang:</p>
            <p> Hogy vagytok?</p>
            <p> Hallucinálok,  adta meg rá magában rögtön a választ a magános utas.  Az édesanyám
               hangja.</p>
            <p>Most ujra a hang:</p>
            <p> Jól vezet a csillag? Arra felé vezet, a hol boldogulni lehet? Érted, fiam, a hol
               boldogulni lehet?</p>
            <p>A kis hegedűsön végigborzongott a hideg.</p>
            <p> Az anyám, az édesanyám,  futott keresztül a testén valami lázas, benső hullámzás.
               Mintha jelenést látna, hirtelen széttárta a karját, s szinte átszellemülten
               suttogta:</p>
            <p> Anyám, nagyon küzdelmes az élet, hanem azért kimondhatatlanul boldog vagyok!</p>
            <p>Sokáig ült azután minden gondolat nélkül a sarokban. Végre megmozdult a gép. Ez
               magához téritette.</p>
            <p> Hál’ Isten, indulunk. Szegény, édes kis Tera!</p>
            <p>Szürkült. A gyorsvonat, ha lehet igy beszélni a forgó kerekekről, ugyszólván lépésben
               haladt az ázott hegyoldal tövében, a mely ugy gubbasztott a lassan derengő
               félhomályban a pálya mentén, mint valami óriási, heverő, csatakos, szürke kutya, a
               melyiknek drapszinü sáv fut végig a gerincén.</p>
            <p> Jablonica!  kiáltotta a kalauz a legközelebbi állomáson.  Egy perc!</p>
            <p>Indultak tovább. Csak lépésben. Egyszerre  zökk  megálltak. Nyilt pályán. Jobbról,
               a hegyszakadékban, zuhogó vizesés, balra, alig egy ölnyire a pályatesttől, vadul
               hömpölygő folyó. Megáradt kis patak, a melyiknek máskor alig van egy kanál viz a
               medrében. Megint elmosta a pályát az ár.</p>
            <p>Az izgatott hangokra Ollár is kilépett a folyosóra.</p>
            <p> Jól vezet a csillag?  csengett ismét a fülében. Mivelhogy már tulfeszültek kicsit
               az idegei.</p>
            
         </div>
         <div type="chapter"> 
            <head>XXVII. FEJEZET.</head>
            <p>Szegény Tera! Hazaérkezvén az állomásról a fürdőbe, a tizenkilenc krajcárjából
               dinnyét már nem vehetett magának, mert a piacon a legolcsóbbat sem akarták odaadni
               negyven filléren alul, tehát mi telhetett tőle? Keserveset sóhajtott és vásárolt a
               szőke péknél... hiszen már tetszik tudni, hogy mit: egy darab tizenkét filléres
               sósvakarcsot. Ezzel azután bezárkózott a szobájába, s ki nem mozdult belőle másnap
               reggelig. Félt a méltóságostól.</p>
            <p>Odakint, dél óta, zuhogott a zápor és a kis Ollárnénak este sokáig nem jött a szemére
               az álom. Még sohasem aludt, sem odahaza, sem a megboldogult Márta néni szobájában,
               egyedül és most már a magány is félelemmel töltötte el. Hanem aztán, a mikor már
               nagyon kezdett borzongani, hirtelen megemberelte magát; rágondolt, szerelmesen epedő
               szivvel s nem tulságosan teli gyomrocskával az ő Matyijára, a ki most megy, utazik
               azon a nyomorult fapados harmadik osztályon, mint Jázon... igen, igen, Jázon (hisz’
               ebből egyszer négyesre felelt a nőképzőben a német órán), hogy elhozza neki az
               aranygyapjat. Vagyis inkább, mert az élet elvégre nem költemény  a juliusi ákontót,
               hogy kifizethessenek mindent és hipphopp, ott leszek, a hol akarok, végre valahára
               hazautazhassanak erről a rettenetes helyről.</p>
            <p> Hm, hm, haza...  Hogy hol van, vagyis hol lesz majd az a „haza”, azt egyelőre
               bajos lett volna megmondania, mert hiszen még sem butor, sem lakás. De az az egy
               bizonyos, hogy az ő Matyijával lesz, bárhol is, és az ő Matyija holnapután, vagy
               talán már holnap ujra itt lesz mellette, hogy elvigye innen; és ez a tudat lassacskán
               oly édes megnyugvást csempészett bele a szerelmes lelkébe, hogy a zápor egyhangu
               zuhogása közben egyszerre csak szépen elaludt.</p>
            <p>Másnap délelőtt tizenegy óra tájt a postás meghozta Feliciti utalványát Ollár
               részére.</p>
            <p> Istenem, most az a szegény ember ott lézeng Budapesten, egyetlenegy fillér nélkül!
                sopánkodott magában az őzszemü.  Hogy ül föl a vonatra szegény? Honnan kerit
               utiköltséget?  s e közben eszébe sem jutott, hogy ő meg itt árváskodik huszonhat
               fillérrel, még nem evett egy falatot sem, és nem veheti föl a postán az ura pénzét.
               Még az étvágya is elmaradt az aggódó szorongástól, hogy hogyan vergődik haza az ő
               uracskája? Vajjon elő tudjae kaparitani a jegy árát, mert, ha lesz pénze, akkor
               okvetetlenül még ma hazaindul.</p>
            <p>Délután (holott ha nem is ő, hanem ez a másik, az az édes, mégis csak megkövetel
               valami kis táplálékot) végre rászánta magát, hogy elszalad a pékhez. Hamar
               átöltözködött, s éppen indulni akart, a mikor egyszerre kopogtattak az ajtón.</p>
            <p> Ki az?  szólt hirtelen, s kinyitotta az ajtószárnyat. Ott állt, vadgalambszin
               keztyüs kezében esőernyővel, meg egy összehajtogatott ujságlappal a méltóságos.</p>
            <p> Kezit csókolom,  köszöntötte epedő mosolygással a monoklija mögül a megriadt
               menyecskét, s mélyen lekapta előtte a puha, barna kalapját.</p>
            <p> Jó napot, tanácsos ur,  hátrált egy lépést önkéntelenül is a muzsikus felesége 
               még nem jött meg az uram.</p>
            <p>És a meddig az első pillanatban meghátrált, ott konokul állva maradt, semmi jelét sem
               mutatva annak, mintha hajlandó volna beljebb bocsátani a szobába az öreg
               Levisznyeyt.</p>
            <p>A vendégnek alkalmasint nagyon tetszhetett ez a rideg fogadtatás, mert kiejtvén az
               aranykeretes ablakot a szeméből, szokása szerint csöndesen nevetett:</p>
            <p> Hehehe, nagyságos asszonykám, ugy veszem észre, hogy talán bizony még be sem akar
               engedni, hehehe. Pedig hát, jó hirt hoztam.</p>
            <p> Matyi?...</p>
            <p> Természetes, hogy Matyi, hehehe. Méltóztassék csak elolvasni ezt a kis hirecskét! 
               és kiteregette a tenyerén a tegnapi esti lapot, a melyik most érkezett meg
               Budapestről a postán.</p>
            <p> Lássa,  folytatta bántó „hehe”zéssel, mialatt az őzszemü hamar végigfutotta az
               intendáns haláláról, meg az utódjáról szóló közleményt  lássa, szép menyecske, most
               már tekintse a dolgot ugy, hogy az uracskája bent ül az Operaház zenekarában. (S
               beszédközben ügyesen előrenyomulva, becsukta maga mögött az ajtót.)</p>
            <p> Köszönjük, de...</p>
            <p> Ne köszönjön semmit, édes nagyságos asszonykám... (Tera, mivel  gondolta  ki csak
               nem dobhatom, ha már bent van, zavartan tolta elejbe a karosszéket: Tessék leülni!)
               ...ne köszönjön semmit, hehehe..</p>
            <p> De kérem...</p>
            <p> Nem, nem, hehehe... Hát nem ül ide mellém, nagyságos asszonykám? (A hegedüsné
               elkényszeredetten leült az asztal tulsó felén a kanapéra.) Hát olyan messzire? Hehe?
               Olyan messzire?  és, mint a ki nagyot akar mondani, a torkát köszörülte. Ugy látszik
               azonban, meggondolta a dolgot, mert hirtelen átcsapott az időjárásra:</p>
            <p> Gyalázatos idő, hehehe. Gyalázatos idő. Még nem értem meg ilyet, a mióta
               idejárok.</p>
            <p> Borzasztó,  sóhajtotta a másik.</p>
            <p> Az idevalósiak azt mondják, hogy huszonöt év óta nem láttak ilyen felhőszakadást.
               Huszonöt év óta, hehehe...</p>
            <p> Irtózatos... Ugy aggódom az uramért.</p>
            <p> Határozottan benne van a lábamban ez a cudar idő. Határozottan, hehehe...</p>
            <p> Hát akkor mért nem marad ágyban ilyen időben a tanácsos ur? Miért?...</p>
            <p>Nem fejezhette be a mondókáját. Az öreg Levisznyey, nem ugyan valami fiatalos
               könnyedséggel, de mind a mellett eléggé hirtelen fölállt és, mint valami sátán,
               odatipegett az asztalhoz.</p>
            <p> Azért  nehezedett rá a tenyerével a teritőre,  mert magát akartam meglátogatni,
               szép asszony. Ha akarja, érti, ha maga akarja, néhány hónap mulva még karmesternek is
               megtétetem az urát, maga szép, maga bűvöletes...</p>
            <p>S már ott volt a kanapénál. De csak egy pillanatig. A következő pillanatban Rahóthyék
               Terája már fölpattant a helyéről, akár a minimax, és pipacspiros arccal, oly tisztán
               csengő hangon, mint a fehér havon csilingelő szán, ezt mondta az öregnek:</p>
            <p> Tanácsos ur, tanácsos ur, várjon! Mondok valamit.</p>
            <p> Mitmit?  kérdezte meglepetten a podegrás gavallér, hasztalanul kapkodva a
               menyecske keze után.</p>
            <p>Az őzszemü asszonyka kicsit előrehajolt:</p>
            <p> Öreg ember  hangsulyozott külön minden szót  nem vénember...</p>
            <p> Nemnem!  kapott a szavába Levisznyey egészen nekimelegedve.</p>
            <p> ...de  folytatta a menyecske, s most oly édesen csücsöritette össze a száját, hogy
               igazán még megharagudni sem lehetett volna rája  de vén cs...cs...csacsi! Hahaha! 
               kapott egyszerre ideges kacagásba,  csak tessék mást behozni az Operához, édes
               tanácsos ur, ne az én drága, jó uramat!</p>
            <p>Aztán, alig hogy a méltóságos, furcsán emelgetve a nehézkes lábát, eloldalgott a
               szobából, bekopogtatott a postás. Most Ollár táviratát hozta, meg a tiz koronás
               utalványt.</p>
            <p> Hanem a pénzt már csak holnap lehet fölvenni, kérem. Már hat óra.</p>
            <p>Bánta is azt Tera. Csak nézte, nézte a táviratot, hogy „éjjel félegykor gyorssal
               érkezem, Matyi”, és az éhségtől kicsit sápadt arcán végigcsurgott a könny.</p>
            <p> Szegény Matyikám! Hát az Operaháznak is vége!</p>
            
         </div>
         <div type="chapter"> 
            <head>XXVIII. FEJEZET.</head>
            <p>Nem tudta, hány óra (a négy evangélista nem mutatta többé a szekrényen az időt),
               csupán azt látta az ablakból, hogy odaát, a másik vendégfogadó nagy éttermében már
               vacsoráznak. A Herkulestéren égtek a villamos lámpák, de ő idebent nem gyujtott
               világot; ugy lesett ki a sötétből a Cserna vize felé, a honnan körülbelül a postás
               távozása óta a megszokott kedves halk morajnál sokkal zajosabb, szinte robajszerü,
               félemletes zugás hallatszott. Hiába akarta másra terelni a figyelmét, a tekintete
               minduntalan odasiklott a felhőszakadástól vadul rohanó folyóvá duzzadt hegyi patak
               felé, amely a magas kőpart villamos lámpáinak a rávetett fényében tébolyodott módjára
               üvöltött ki, dühös tajtékot fujva magából, a Herkulestér alján nyiló hidszerü
               boltozat alól. Letördösött ágak, megtépázott gallyak sodródtak a viz tetején. Aztán
               ijesztő dörejjel egész csomó, usztatásra kész szálfa bukkant ki egymásra torlódva a
               hid mögül, könnyü gyufaszálként perdülve tova a zavaros habokon.</p>
            <p> Ninini, egész fa! Borzasztó!</p>
            <p>Csakugyan, egy kitépett, terebélyes, lombos bükkfa bukfencezett egyik hullám
               karajából a másikra. Most apró kacsák siklottak libasorban, tehetetlen vergődéssel,
               sebesen lefelé az iszapos patak megdagadt hátán, deszkadarabok és zöld lombsátrak
               halálos nászkisérete között. Megint egy óriási tölgy, ujra egy csoport szálfa,
               gallyak, törmelék, dörögve gördülő kőtömegek, ismét fákfák, bükkök és gyönyörü,
               egyenes fenyősudarak, mindmind egyre fokozódó irtózatos robogással egymásután
               bukkanva ki a titokzatos boltozat alól, a villamos ivlámpafényben, s aztán
               egymásután surranva tovább a távoli sötétségben, mint valami eszeveszetten rohanó
               kisérteties processzió.</p>
            <p> Szent Atyám,  kulcsolta össze a kezét Ollárné,  hisz ez valóságos istenitélet!
               Hogy jut haza szegény Matyi ilyen rettentő időben?</p>
            <p>Az eső még mindig sürün szitált, és Tera most már ugyszólván megbabonázva szögezte
               merőn a szemét a szilajul tomboló viztömegre.</p>
            <p> A Cserna megáradt,  ez forgott egyre a fejében,  a Cserna megáradt, és ez a
               szörnyü vizroham végigsöpör a kocsiuton, a melyik az állomásról vezet ide. Vagy
               odább is ilyen magas volna a part, a milyen itten?</p>
            <p>Összeráncolta a homlokát erőlködésében, hogy egyszeri arra jövetele után vissza
               tudjon emlékezni rá, vajjon töltés vezete a fürdőbe a vasuttól a Cserna mentén,
               vagy pedig elönthetie valahol a viz a kocsiutat? Hanem akárhogy próbálta is
               megfesziteni az emlékezőtehetségét, erre az izgató kérdésre nem birt határozott
               választ adni magának. Kapta magát, odatapogatódzott a homályban a csengőhöz, hogy
               behivja a szobaasszonyt; az bizonyosan megmondja. Csönget, nem jön be senki. Kinéz az
               ajtón: a folyosó egészen kihalt, s az ajtók előtt itt is egy pár cipő, ott is.</p>
            <p> Jézusom, hisz már éjtszaka van!  motyogta magában, s valami különös félelem futott
               rajta végig. Hamar ujra magára zárta az ajtót és meggyujtotta a villamos lámpát, mert
               ugy érezte, hogy nem jó sötétben.</p>
            <p> Már közeledik. Az Isten óvja meg minden bajtól!</p>
            <p>A Cserna rémesen zugott, s a hegedüs felesége visszakönyökölt az ablakdeszkára.
               Odaát, a másik vendégfogadó éttermében a kivilágitott tükörablak mögött nagyobb
               társaság pezsgőzött. Nemrég jöhettek, mert előbb, vacsoraidőn, Tera még nem látta
               őket. Levisznyey, az öreg méltóságos is (A hitvány! A hitvány!) ott ült közöttük, s
               épp most beszélhetett el valami csintalanságot a sárgahaju Eichner bárónénak, a mit a
               szép asszony, legalább ugy látszott, menten kacagva adott tovább a jobboldali
               szomszédjának, a ki már háttal ült az ablaknak s igy a kis muzsikusné nem láthatta az
               arcát; ámbár, ha látta volna, sem nagyon érdekelte volna.</p>
            <p> Milyen elegáns,  gondolta magában egy pillanatra megrebbenő titkos irigykedéssel a
               menyecske (Istenem, hisz ő neki oly szegényes ruhácskái voltak ezen a fényüző
               fürdőhelyen!), ám a rákövetkező gondolata már ujra az uráé volt:</p>
            <p> Istenem, ezek a rongyok itt milyen jókedvüek és szegény Matyi most hogy jön haza
               egyedül! Talán nem is evett, talán nem is evett egész nap!</p>
            <p>A Cserna, ugy látszott, szereti a változatosságot: most a rohanó fasudarak közt egy
               egész kis kunyhót ragadt lefelé magával.</p>
            <p> Szüz Máriám, kunyhó!  sóhajtott hangosat a hamvasarcu menyecske, a hogy épp
               odapillantott, és akaratlanul is könny szökött a szemébe.</p>
            <p> Szegény emberek, elvitte a kunyhajukat a viz! Vagy talán őket magukat is...</p>
            <p>A tekintete ismét a félelmesen rohanó áradatra tapadt; merőn, jóformán mozdulatlanul,
               mintha odanyügözték volna. Odafönt tisztult az ég, s egy csillag fénye rezgett fakó
               bágyadtsággal a sötét habokon.</p>
            <p> Csillag,  rebbent meg Tera fejében hirtelen valami csodálatos emlék.  Vajjon
               ilyen emlék volt az a csillag is, a melyik a háromkirályokat vezette? Az is ilyen
               sötét, iszapos vizben nézegette magát?...</p>
            <p> Háromkirályok. Hát nem borzasztó, hogy ez az ostoba Apafi Mákony, vagy hogy is
               hivják, ilyen őrült verseket irt arra a szép zenére? Törzsgyökér gyönyör; nem:
               törzsgyönyörgyökér... Törzsgyönyör gyökeret rágni. Ejh, dehogy: gümő, gümő!
               Törzsgyönyörgümőt rágni! De ilyen szamárság!</p>
            <p> Ninini, most valami test uszik a Csernán. Vajjon ember?... Hát nem gyalázat, hogy
               olyan ember, mint szegény Matyi, nem bir boldogulni. Az a cudar Csengedi Mari... No,
               az öreg Levisznyey is jó pipa... Most itt van a juliusi ákontó, aztán lesz még az
               augusztusi gázsi és több nincs. Kenyér nélkül maradunk. És februárban... nem
               márciusban lesz? Nem, nem; junius az első hónap, julius a második, augusztus a
               harmadik, igen, februárban... És nincs semmink, semmink ezen a világon. Se lepedő, se
               babakelengye. Csak Gyuri órája a zálogházban. Elég szégyen, hogy a mamáék nem adtak
               semmit. Se butor, se semmi, semmi azon a rongy kis fehérnemün kivül, a mi már ugy is
               megvolt lánykoromból. Se jó sziv, se levél, se üzenet; mintha valósággal meghaltam
               volna a számukra. Hanem bezzeg, ha gazdag Gyurkáné lettem volna, tudom Istenem, nem
               volna kedvesebb gyerekük nálam! Ni, mekkora fa! Olyan hosszu, mint egy kétemeletes
               ház... Istenitélet, istenitélet. Jó ég, de hát miért van az, hogy az anyagi érdek még
               a szülei szivet is igy meg birja keményiteni? Hát mi vezérli tulajdonképp az
               embereket ebben a nyomorult életben? Csak a pénz, a pénz, az az Istenverte pénz?...
               Jaj, hiszen még a temetésrendezőnek is tartozunk, azt is ki kell holnap fizetni...
               Meg a gyülölet, a boszu, mint Gyurinak az anyját? Meg a... meg a Levisznyey
               Oszkárféle szerelem? Hm, ha a Fafütyök felesége volnék, akkor nem mondhatta volna a
               vén szemtelen, hogy (itt sajátságos torzképet vágott, hangos szóval utánozván a
               méltóságost) „az uracskája már bent ül az Opera zenekarában.” „Ha akarja, még
               karmesternek is megteszem, maga szép, maga bűvöletes!...” Köszönöm, nem kérek az
               ilyen protekcióból!</p>
            <p>Furcsán mosolygott:</p>
            <p> Oh, a szegény Fafütyköt megcsaltam volna! Mindenkit megcsaltam volna, mert akárki
               mással olyan boldogtalan lettem volna, mint azok a kis kacsák,  szegénykék!  a
               kiket előbb sodrott magával a Cserna.</p>
            <p> A csillag... Ohó, már mennek ki a kocsik az állomásra! Ugy látszik, lehet a
               kocsiuton járni, mert ezek csak tudják. Jaj, édes jó Istenem, csak már itthon volna!
               Hogy rohannak a fák ezen a rut áradaton! Föltarthatatlanul. Mint a háromkirályok.
               Hej, apáékat sem tartóztatja vissza semmi sem a kegyetlenségükben én irántam. Az
               igaz, hogy engem se riaszthatott volna vissza semmi hatalom ezen a világon a
               szökéstől; azok után, a mik történtek. Hisz az már maga volt a pokol. Hát Matyi
               legujabb pártfogóját (no, az igaz, épp olyan macskaszeme van, akár a kedves
               öccsének), tartóztatta valami? Sugta vajjon neki valami odabent a lelke mélyén, hogy:
               hohó, méltóságos, te gazságot akarsz elkövetni! Hahaha, a Levisznyeyek, ugy látszik,
               sugólyuk nélkül játsszák végig az életet! Sugólyuk. Hát mi az a sugólyuk? Az a belső
               sugallat, a mire hallgatni szokás? Juj, megint egy kunyhó! Egyiknél talán a
               lelkiismeretnek a szava, a másiknál meg az érdek szava. Milyen csillagos az ég. Lám,
               valamennyi a Csernában mosakodik! És a fatörzsek meg az emberek rohannak vadul és
               eszüketvesztetten kiki a maga utján. Aludtam volna?</p>
            <p>Csengedi Mariék társasága lassan fölcihelődött. Az étteremben csak néhány pincér
               ődöngött, oltogatni kezdték a letarolt asztalok fölött a lámpákat.</p>
            <p> Bezárják a vendéglőt. Egy óra. Most már mindjárt meg kell érkeznie.</p>
            <p>Metsző, szinte jajgató nyávogás hallatszott a Cserna felől egykét pillanatig:</p>
            <p> Miááuuu...</p>
            <p>Feltornyosuló galyak tetején, mint valami trónuson uszott lefelé szédületesen egy
               felborult szék, s a szék lábán, puposan doromboló háttal, rémülten kapaszkodott meg
               egy kétségbeesetten nyivákoló nagy, fehér macska.</p>
            <p>A kis muzsikusnén, a ki megszeppenve nézett oda, végigfutott a hideg. Egy villanásra
               eszébe jutott gyermekkorából a mesebeli vén kandur, a melyik egész nap ott
               gubbasztott a padkán, azután gubbaszkodás közben elbóbiskolt, bóbiskolás közben
               félrebillent a feje, akkor egyszerre csak fölriadt és  brrr  megszólalt emberi
               hangon:</p>
            <p> Jujj, majd leestem!  Mert hát boszorkány volt.</p>
            <p> És most ez a nagy, fehér macska is épp ugy nyávogott a szék lábán, mintha
               boszorkány volna. Há, kocsizörgés. (Kinyitotta az ablakot és hallgatózott).  Nem.
               Jaj, csak már itthon volna az a Matyi!</p>
            <p> Istenem, hány óra lehet? Oh, milyen irtózatos ez a sok viz. Hm. Pedig mily pompásan
               esik egy pohár jó, hideg viz, kivált igy nyáron, vagy ha az üres gyomrot kell
               megtölteni vele  ajh, beh megszomjaztam most egyszerre (fölkapta a szekrényről a
               poharat, s kiment vele a folyosón lévő vizvezetéki csaphoz.) Milyen kisértetiesen
               kong ez a folyosó! (Nagy sebtiben megtöltötte a poharát, s alig várta, hogy
               visszabujjék a szobájába, s ráforditsa az ajtóra a kulcsot.) Ez jól esett. Egy pohár
               viz. Hanem ez a sok, ez utálatos.</p>
            <p>Kihajlott az ablakon s mélyet lélekzett, mert valósággal felüditette az arcába csapó
               friss levegő.</p>
            <p> Már nem esik. Kocsilámpa!  Ezt hangosan mondta, mivelhogy a többi dologról csak a
               fejében diskurált.  Nem, nem kocsi,  és csüggedten bámult le a térségre.</p>
            <p>Most, mintha a már azóta ki tudja, hova sodort fehér macska nyávogott volna ujra
               feléje a zugó Cserna felől:</p>
            <p> Neked is olyan muzsika van a lelkedben, a melyikre csak ideális szöveget lehet
               irni? Miááuuu, mit csináltok? Hogy akarjátok megtalálni az üdvösséget a földön?
               Elfogy a gázsi! Hogy boldogultok? Éhenhaltok!</p>
            <p>Ujra megborzongott.</p>
            <p> Ilyen ember, mint szegény Matyi, elveszitse az állását egy nyomorult asszony
               boszuja miatt. Én miattam? A másik állását pedig, a mit még meg sem kapott, egy
               nyomorult férfi hitványsága miatt. Én miattam?</p>
            <p>Megint fülelt:</p>
            <p> Most!</p>
            <p> Nem,  és ujra lecsüggesztette a fejét.</p>
            <p> Miááuuu!  nyávogott a zugó fülébe a macska.  Hogy boldogultok? Éhenhaltok!</p>
            <p>Hirtelen minden elsötétült. A Herkulestéren, a Cserna partján, a szobában egyszerre
               kialudtak a villamos lámpák. Tera megrettenve hőkölt vissza az ablaktól (még Márta
               néni mesélte volt neki, hogy éjtszaka három órakor az egész telepen elzárják a
               villamos áramot) és az összekulcsolt kezét az ajka elé emelve, megroskadó térddel,
               sirva nézett föl a csillagos égre:</p>
            <p> Irgalom Istene, hát mi történt vele!?</p>
            <p>A hajába kapott, mint az őrült.</p>
            <p> Mi történt? Mi történt?  és futkosni kezdett a szobában. Szürkült, hanem azért
               belebotlott a karosszékbe (a melyiken a méltóságos ült délután), s utána rögtön
               nekiment az ajtónak. Gépiesen kinyitotta. A kapust akarta fölverni, hogy megtudja
               tőle, miért nem jöttek vissza a kocsik az állomásról, vagy nem érkezette valami hir;
               de a folyosón vaksötétség fogadta. Visszafordult, hogy gyujtót, gyertyát, vagy mi az
               Isten csudáját keressen, de a Cserna rémesen zugott és a nyitott ablakon didergősen
               csapott be a kora hajnali szellő és ettőle vagy mitől, annyira reszketett a keze,
               hogy hiába zongorázta végig az egész fiókos szekrényt, meg a két éjjeli szekrénykét,
               hasztalanul ráncigálta ki a fiókjaikat (már a melyik nem volt bezárva az elveszett
               kulccsal), nem találta meg sehol a gyujtó skatulyát, a melyikről pedig biztosan
               tudta, hogy ott van valahol a szobában.</p>
            <p> Mi történt? Mi történt?  lépett ki izgatottan a folyosóra, hogy legalább a
               szobaasszonyt keltse föl, s megkérje, hogy szerezzen neki hamar kocsit (eh, majd
               kifizetem, ha beváltottam az utalványt!), mert ő ki akar menni az állomásra. Most!
               Most tüstént!</p>
            <p> Balra van a szobája, a másik felén az ablakon innen a harmadik,  motyogta, s
               nekivágott a koromsötétségnek, hogy átmenjen a tulsó oldalra. Egyszerre eszébe jut,
               vajjon nyitva hagytae az ajtaját, s megfordult. Nem, idegességében becsukta maga
               mögött az ajtót.</p>
            <p> Miááuuu,  hallotta megint a sötétben a macskát. Sőt mintha a szeme is villogott
               volna a sarokban.</p>
            <p> Majd ad valami gyertyát a szobaasszony,  biztatta magát, s miután egy pillanatig
               megállt, hogy tájékozódjék, nekiindult a sikátorszerü ut végében ködösen kéklő
               széles, boltives, tejüveges ablaknak. A folyosó mind a két irányban ilyen ablakban
               végződött, azzal a különbséggel, hogy jobboldali szögletében tulajdonképp nem ért
               véget, hanem balra kanyarodva, a Ferencudvarral összekötött, de már sokkal drágább
               szomszédos szállónak a folyosójában folytatódott. Minthogy azonban ez utóbbi
               vendégfogadónak valamivel alacsonyabb volt az emelete, mintegy három méterrel a
               boltives ablak előtt, ott, a hol oldalt beletorkolt a másikba, két lépcsőt esett a
               födött tornác.</p>
            <p>Tera nem mert a fal mellett tapogatódzva menni, mert félt, hogy belebotlik az ajtók
               elé kirakott cipőkbe, s zajt csap vele; hanem, ugyis a tulsó ajtósorhoz iparkodván,
               rézsut akart átvágni a rémesen kongó folyosón. Csakhogy tájékozódás közben
               izgatottságában irányt tévesztett, bal helyett a jobboldali ablak felé indult s a
               folyosó kanyarulata előtt, nem vevén észre a két lépcsőt, éles sikoltással
               végigzuhant a futószőnyegen.</p>
            
         </div>
         <div type="chapter"> 
            <head>XXIX. FEJEZET.</head>
            <p>Mivel Jablonica és Mehádia közt talán délig sem hozhatták volna rendbe az elmosott
               pályát, reggel végre kisegitő vonatot kértek Orsováról, s ez aztán elhozta a
               kellemetlen éjtszaka utasait Herkulesfürdő állomására. Nyolc óra felé járt az idő, a
               mikor Ollár a fárasztó utazástól kimerülten és idegesen kiugrott a kocsiból a
               Ferencudvar kapuja előtt. A szálló igazgatója, a ki már várta, elfogta az
               előcsarnokban:</p>
            <p> Ne tessék megijedni, kérem, a nagyságos asszony az éjjel elesett és most
               fekszik.</p>
            <p>Aztán, mialatt a megrémült muzsikus egyszerre két lépcsőt is ugorva, futott föl az
               emeletre, előzékenyen folyvást az oldalán bakkecskézve, a sietségtől lihegő hangon
               elmondta neki röviden az esetet (maga Tera beszélte el a fürdőorvosnak, a mikor az
               ágyban magához tért), ugy, a hogy történt.</p>
            <p> Szerencsére Kamenov gróf ő méltósága itt a szomszéd folyosón még ébren volt,
               ...nyomban segitségére sietett ő nagyságának... fölkeltette a személyzetet, és... és
               bevitette, kérem, a nagyságos asszonyt a szobájába,... ágyba fektették... most
               hivták hozzá, és ne tessék aggódni,... azt mondta az orvos ur, ezer szerencse, hogy
               a mostani állapotában semmi komolyabb baj nem történt... Nem, nem, hála Istennek,
               kérem... csak éppen hogy megütötte a térdét... meg a jobb karját...</p>
            <p>A hegedüs már fönt volt az emeleten. Az ajtajuk előtt ott ácsorgott az orosz grófnak
               (előtte való délután érkezett volt meg a gépkocsiján) a komornyikja. A gazdája
               állitotta oda, hogy, ha a fiatal asszonynak, a kinek szigoru orvosi rendeletből egész
               nap nem volt szabad megmozdulnia az esés miatt, s a ki ennélfogva a személyzetnek
               sem csöngethetett, bármire volna szüksége, hát tüstént hivja a szobalányt.</p>
            <p>A férj benyitott. A szegény kis menyecske ott feküdt az ágyon, az éhségtől,
               fájdalomtól, meg az izgalomtól fehéren, akár a lepedő. A tekintete, Isten tudja mióta
               tapadt már gyötrelmes várakozással az ajtóra, s a mikor most végrevalahára megjelent
               a küszöbön az ő Matyija, a kék karikás, beesett szeme kigyult, mint az örömtüz, s
               lelkendezve nyujtotta a karját az ura felé:</p>
            <p> Matyi! Matyi! Óh Istenem!</p>
            <p>A többit belefojtotta a fuldokló zokogás.</p>
            <p>Bele telt vagy tiz perc, a mig mindkettejük arcán fölszáradt a köny (egyik is, másik
               is ugy érezte, mintha legalább is a halál torkából tért volna vissza hozzá a párja),
               s most már, miután tövirőlhegyire elmondták egymásnak az éjtszaka izgalmait, Ollár
               átszaladt a postára, hogy zsebrevágja azt a nyomorult százhatvan koronát, a melyért
               ezt a sok nevetséges és nekik mégis oly borzasztó gyötrelmet kellett elszenvedniök.
               Elhozta egyuttal a felesége tiz koronáját is (az elismervényt szerencsére még tegnap
               aláirta az asszony), visszatérőben pedig sebtében utjába ejtette a piacot, a honnan
               a hóna alatt remek, óriási görögdinnyével loholt haza. A kávéházban azonkivül főuri
               reggelit rendelt: habos kávét, hozzávaló süteménnyel és két adag sonkát (nem, nem
               magának, mind a kettőt a kikoplalt életepárjának), sőt időkimélés szempontjából a
               sonkát mindjárt magával is hozta. A kávéért meg elküldte a szállóból a
               háziszolgát.</p>
            <p>Végre megtörtént a nagy falatozás. Igaz, hogy a szeleburdi muzsikus elfelejtett
               kenyeret hozni a sonka mellé (a péksütemény pedig még nem érkezett meg a
               haboskávéval), hanem ez nem hozta zavarba a találékony asszonykát: kenyér helyett 
               Uram bocsá’  görögdinnyével ette meg a sonkát.</p>
            <p>Terának másnap megengedte az orvos, hogy fölkeljen. Az ellen azonban, hogy bérkocsin
               rázassa magát az állomásig, s onnan megint vonaton Budapestig, határozottan
               tiltakozott.</p>
            <p> Örüljünk,  ugymond  hogy az után a nagy esés után nem utazott el a kis
               trónörökös; de most aztán néhány napig nagyon kell magára vigyáznia a nagyságos
               asszonykának!</p>
            <p>A menyecskét roppantul idegessé tette a tilalom.</p>
            <p> Nem, édes Matyi, nem, nem,  magyarázta türelmetlenül a hegedüsnek  én semmi áron
               sem akarok tovább itt maradni. Ma ugyis szombat van, fizesd ki a szobát, meg a
               hátralékot a temetésrendezőnek és meneküljünk innen! Mert én érzem, Matyikám, hogy ha
               megint itt maradunk, akkor soha többé nem tudunk elmozdulni innen! Én érzem,
               Matyikám, soha többé! És, meglásd, itt fogunk elpusztulni a legnagyobb
               nyomoruságban!</p>
            <p> De, csacsikám,  próbálta megnyugtatni az ura, bár a szive mélyén tulajdonkép már
               maga is legjobban szerette volna a háta mögött tudni Herkulesfürdőt; Tera azonban
               nyügösen folytatta:</p>
            <p> Nem, nem, Matyikám; és ha semmi egyéb sem volna, már csak a miatt az utálatos vén
               Levisznyey miatt sem akarok egy percig sem itt maradni tovább...</p>
            <p>Ez hatott. A fiatal asszony már az este megvallotta, hogy mily tolakodó módon viselte
               magát az Opera kiszemelt intendánsa, s ennek a vallomásnak kettős következménye lett.
               Az egyik, hogy Ollár, a ki majd kiugrott a bőréből a hallottaktól, mindenáron
               inzultálni akarta a méltóságost, és a feleségének végre is ugy kellett megesketnie,
               hogy nem üt botrányt és beéri azzal, hogy, ha találkoznak vele, hát mind a ketten
               hátat forditsanak neki. A másik következmény pedig az volt, hogy a történtek után
               most már csakugyan szó sem lehetett többé arról, hogy a nagyüstökü az Opera
               zenekarába szerződjék.</p>
            <p>És éppen ez a bizonytalan jövő volt az oka, hogy most már az egérszemü sem ellenezte
               az elutazást, de kikötötte, hogy haza (már mint a régi szobaasszonyához) még
               semmiesetre sem viszi az asszonyt, hanem (csak éppen hogy erről az elátkozott helyről
               szabadulhassanak), egyelőre átmennek Orsovára, s majd ha az őzszemü ott a
               vendégfogadóban néhány nap alatt teljesen kipihente magát, csupán akkor utaznak
               Budapestre.</p>
            <p>A kis hegedüs becsületesen kifizetett mindent (szobát, orvost, temetési hátralékot,
               sőt még az elvesztett kulcsnak is az árát), kiosztotta urasan a borravalót (hat
               korona), és hozzáfogtak a csomagoláshoz.</p>
            <p> Tudod, mit sajnálok itt hagyni ebben a borzasztó fészekben?  forditotta az ura
               felé a fejecskéjét az asszonyka a kinyitott nagy utazókosárról, a melyikbe épp akkor
               gyümüszkölte be a kevés ruháját, meg a hézagpótló nagyon sok papirost.</p>
            <p> Mit?</p>
            <p> Az órát. Az evangeliomos órát.</p>
            <p>Matyi az üstökébe kapott:</p>
            <p> Jaj, azt ki kellene váltani!</p>
            <p> Ugyan miből, drágám? Akkor megint nem maradna talán két koronánk sem összesen.</p>
            <p> Igaz, igaz. Huszonynyolc meg tiz, az harmincnyolc, meg a borravaló hat, az
               negyvennégy, az étel tegnap reggel óta tizennégy, az ötvennyolc, az orvos nyolc, az
               hatvanhat, kocsival, meg, igaz, a kulccsal hatvankilenc korona nyolcvan...</p>
            <p> Meg a vasut, meg egykét nap Orsován, meg a vasuti bérszolgák, meg Budapestre az
               utiköltség...</p>
            <p> Persze, persze... Ejnye, ejnye, beh sajnálom azt a szép órát. Pedig Pesten talán
               többet is adnának érte a zálogban...</p>
            <p>Hiába. György urfi evangeliomos óráját itt kellett hagyni. Szegény muzsikusék, ha
               tudták volna, hogy a titkos kicsi automatájából százhusz csengő aranyat tudna nekik
               kitálalni Salome!</p>
            <p>Tizenegy óratájt a zenész átment Kamenov grófnak a szomszéd fogadóbeli szállására, s
               kicsit félszegen és elfogult hangon, de azért nagyon szépen megköszönte neki a
               lovagias segitséget, a melyikben a feleségét részesitette.</p>
            <p>A gróf, a kinek, ugy látszik, tetszett a boglyas férfiu zavara, roppant nyájasan
               fogadta, leültette s megkinálta cigarettával.</p>
            <p> Nagyon örömmel,  felelte rossz magyarsággal a hálálkodásra,  nagysága már nem fáj
               semmit? No, hála Istenem!</p>
            <p>Becsöngette a komornyikját, (a ki Ollár megérkezte óta már nem állott őrt többé a
               négykoronás szoba ajtaja előtt), s a tapasztalt férfiu mindjárt egy üveg vutkit meg
               két pohárkát is hozott be (tálcán) magával.</p>
            <p> Na, nagysága jobblétre!  mondta az előkelő házigazda és egy kortyra kihörpintette
               a pohárból a nemzeti italt.</p>
            <p>A hegedüsnek azonban a torkát reszelte a rozspálinka meg a fura kivánság, hogy:
               „jobblétre”.</p>
            <p> Bocsánat, méltóságos uram,  köszörülte a torkát, tétován fogva a kezében a
               pálinkás pohárkát,  „jobb létre”, az magyarul halált jelent. Ettől pedig Isten
               ments!</p>
            <p> Halál?  kapott a szavába a saját szavától megrettenve az orosz.  Isten ments!
               Inkább sok élet fiatal asszonykának! Mi? Nem beszél franciául? Vagy németül?</p>
            <p> Nem, méltóságos uram.</p>
            <p> Kár. Mert magyart én nagyon szeretem, meg minden orosz nagyon is szereti, hanem
               beszélni kicsit nem tudom szabatosan.</p>
            <p>Majd, miután még egyszer megtöltötte a poharakat, barátságosan pislantott a
               muzsikusra:</p>
            <p> Igaz, hallottam, maga Divánál volt zenekarból? ( Na még ilyen karbolt se
               pipáltam,  gondolta magában derülten az egérszemü.) Podegrás öreg ur mondta.
               Intendáns. Vacsoránál.</p>
            <p> Ott voltam, méltóságos uram.</p>
            <p> És elcsapták, mi? Hát  s jóakaratulag tette a térdére a tenyerét,  hát aztán
               miért?</p>
            <p>Matyi kezdte kellemetlenül érezni magát:</p>
            <p> Bocsánat, méltóságos uram, nem csaptak el...</p>
            <p> Nono...</p>
            <p> ...csak Eichner báróné ő méltósága nem ujitotta meg a szerződésemet.</p>
            <p> De hát miért, barátom? Miért nem szerződtette ujját? Szeretném tudni! Nem jól
               muzsikálta? Mert talán mégis kellene alapitani olyan egyesületnek, a melyikben rossz
               muzsikusok is, meg mindenféle emberek tagja lehetnének az egész világon 
               internacionális  hogy ha nem szerződtetik ujját, akkor is féljen (már mint hogy:
               főljön) tyuk a fazékban? Mi? Hát nem szerződtette ujját méltósága, mi?</p>
            <p>Ollár, a ki nem ismerte a nemes gróf „gründoló” hajlamait, most már legszivesebben az
               ajtó felé hátrált volna. Hamarjában azt sem tudta, az igazat mondjae meg neki, vagy
               mit feleljen.</p>
            <p> Nem tudom más okát, méltóságos uram, nyögte ki végül kissé büszkén is, de picit
               félénken is  mint, hogy a feleségem...</p>
            <p> Á... á!...</p>
            <p> ... a feleségem, kérem alásan, Rahóthylány, és unokahuga, méltóztatik tudni, kérem
               alásan, a báróné megboldogult első férjének...</p>
            <p> Ohohohó!...</p>
            <p> ...névszerint Rahóthy Tamásnak, és őméltósága természetesen rossz viszonyban van a
               feleségem családjával...</p>
            <p>Kamenov a szép, selymes, vastag bajszát pödörgette, s jeléül annak, hogy erről a
               dologról még sohasem hallott az ő Mária Pavlovnájától, hanyagul kérdezte:</p>
            <p> Hogy hivják azt? Rahotic?</p>
            <p> Rahóthy, méltóságos uram,  ismételte meg a Diva volt hegedüse, s most már látván,
               hogy az orosznak sejtelme sincs az egész dologról, ártatlan képpel bár, de
               kárörvendve adta be neki a maszlagot:</p>
            <p> Hát alkalmasint e miatt a családi viszálykodás miatt nem kivánta a báróné, hogy
               tagja maradjak a szinházának. Pedig azelőtt, mondhatom, kedvelt. A fia pedig, már
               husz éves nagy fia van, (ez volt az öreg ágyu), most is gyönyörü nászajándékot
               küldött a feleségemnek.</p>
            <p>Nikolaj Alexandrovics egyszerre olyan görbén sanditott a merész leleplezőre, hogy ez
               ösztönszerüleg is fölállt a székről, mert azt hitte, hogy most rögtön ajtót mutat
               neki. Dehogy. A gróf nem azért volt világfi és mágnás, hogy ennyire elárulja magát, s
               a következő pillanatban már ismét a legnyájasabb arccal fordult a nagyüstökühöz:</p>
            <p> Hát familia rosszul muzsikálta?  kérdezte némileg csipősen.  És még ma elutaznak?
               Mi? No, szerencsés utat nagyságának, örülök, hogy látok, barátom.</p>
            <p>Kegyesen a kezét nyujtotta, és a kis zenész kisurrant a szobából. Alig csukta be maga
               mögött az ajtót, Csengedi Mari barátja, most már oroszul, nagyot dörmögött
               magában:</p>
            <p> No lám, hát már husz esztendős fia van!</p>
            <p>Becsöngette a komornyikot.</p>
            <p> Te, ki volt az a fiatalember, a ki mostanában háromszor is keresett Budapesten?
               Rahotic?</p>
            <p> Igen, kezét csókolom, Rahotic. Rahotic György.</p>
            <p>...Ollárék pedig még a déli személyvonattal elutaztak Orsovára.</p>
            
         </div>
         <div type="chapter"> 
            <head>XXX. FEJEZET.</head>
            <p>Már egy hónapja, hogy György urfi, Edöméri elutazása után, fölkereste Csengedi Marit,
               de beszélni, már ugy, a hogy ő gondolta és józan ábrándozásai közben kiszinezte
               magának, vagyis komolyan beszélni, még egyetlenegyszer sem tudott az édesanyjával. A
               sárgahaju művésznő, a ki különben is meglehetősen fanyar örömmel látta viszont a
               fiát, teljes három hétig feküdt egyhuzamban, s ez alatt az idő alatt a szobalány
               akárhányszor azzal fogadta Rahóthy Györgyöt az előszobában, hogy:</p>
            <p> Nagyságos ur, kérem, a méltósága most alszik.</p>
            <p>Vagy:</p>
            <p> A méltóságos asszony kéreti, hogy tessék holnap ide fáradni, mert most itt van a
               doktor ur. Avagy egészen röviden: mert most nagyon ideges.</p>
            <p>Ha pedig bebocsátották a beteghez, Eichner báróné legszivesebben maradt meg a
               kéthárom percenkint való fölszisszenésénél, hogy:</p>
            <p> Sz! A karom!</p>
            <p> Sz! Sohse lesz belőlem ép ember!</p>
            <p>De ha már mindenáron beszélgetnie kellett az édes gyermekével, akkor is mindig ugy
               tudta irányitani a társalgást, hogy a fiu sohasem mondhatta meg neki azt, a mit
               szeretett volna. Mindig gondja volt rá, hogy bizonyos kimért távolságban tartsa
               magától a kis Rahóthyt és sohasem engedte meg, hogy ugy közeledjék hozzája, mint a
               hogy más, közönségesebb embereknél szokás az anya meg a gyermeke között. Oh nem!
               Mihelyt György urfiban csak némileg is felbuzdult a fiui gyöngédség, (pedig hát elég
               oka volt rá, hogy minél ritkábban buzduljon), Mari ajkáról mindjárt lepattant egy
               hideg szó, a mi tüstént lehütötte.</p>
            <p> Akárcsak Tera,  töprengett elkeseredve magában a szegény gyerek.  Az sem engedett
               soha szóhoz jutni, ha komolyan akartam vele beszélni.</p>
            <p>Nem egyszer előfordult, hogy a mikor György urfi már éppen kezdett fölmelegedni,
               rájuk nyitott a szobalány és nagy titkolódzva sugott valamit az asszonyának.</p>
            <p> György kérem,  szólalt meg ilyenkor parancsoló hangon a művésznő  menjen be a
               szalonba!</p>
            <p>A gyerek hiába nézett kérdőleg, sőt szemrehányólag az anyjára, mennie kellett.</p>
            <p> De hát miért menjek a szalonba? Ki elől bujtatnak el? Talán az orosz gróf van itt,
               anyám?  mindezt, kétségbeesésében még ezt az utolsó kérdést is megkockáztatta volna
               már az anyja előtt, de a szobalány, mintha csak kitanitották volna, ott állt mögötte,
               hogy átkisérje a szalonba, s a cseléd füle hallatára  gondolta magában a Fafütyök 
               Istenem, csak nem kérdezhetek ilyesmit az anyámtól?</p>
            <p>És sietett szó nélkül, engedelmesen a szalonba, pedig előre tudta, hogy öt perc mulva
               behozza a szobalány a kalapját, sétapálcáját és kitárja előtte az ajtót:</p>
            <p> A méltóságos asszony kéreti a nagyságos urat, hogy majd holnapután tessék
               idefáradni.</p>
            <p>S Rahótvár boldogtalan, fiatal urának majd kisült a szeme szégyenében, de ment. Csak
               nem mutathatta a cselédnek, hogy micsoda fájdalom szaggatja a lelkét, mint a mikor az
               orkán belekapaszkodik a kidagadt vitorlába a hánykodó hajón?</p>
            <p>Edömériről csak ennyi megjegyzése volt Eichner bárónénak:</p>
            <p> Hallom, hogy iszákos. És soha sincs rendes szállása.</p>
            <p>A gyereknek elállt a szava. Mit feleljen erre? Azt, hogy hiszen maga miatt lett
               iszákos, anyám! De már hogy mondhatna ilyesmit az anyjának? A ki az ő édesapjával
               együtt taszitotta bele a ferdeszáju komikust ebbe az életmódba!</p>
            <p>Rahóthy Farkasékról egy szó sem esett közöttük. György nem gyanitotta, hogy az anyja
               ismeri a titkát, Csengedi Mari pedig ugy tett, mintha nem is tudná, hogy a világon
               vannak. Csak Ollárt hozta elő egyszer nagy félénken a fiu.</p>
            <p> Tetszik ismerni, mama, Ollárt? A Divánál van.</p>
            <p> Bánom is én,  vágott a szavába ridegen a művésznő.  Nem szeretem, ha mindig
               szinházi dolgok felől kérdezősködik, György!</p>
            <p>Igy telt el a három hét, sőt még nehány nap Budapesten a nélkül, hogy Rahóthy Tamás
               árvája csak egyetlenegyszer is a szivéhez szorithatta volna az anyja kezét, és
               esdeklőn függesztvén rá a gyermekes, nefelejtskék szemét, azt mondhatta volna
               neki:</p>
            <p> Anyám, miért nem könyörülsz rajtam? Miért nem szakitasz Kamenov gróffal? Vagy miért
               nem válsz el attól a szerencsétlen bárótól, a kiről hallom, hogy már ugyis élőhalott,
               s miért nem mégysz férjhez a grófhoz?</p>
            <p>Mindezt nem mondhatta meg az anyjának György urfi egyszer sem. Pedig ez a viszony ugy
               égette a bőrét, mintha tüzes vassal sütöttek volna rá billogot, és most már igazán
               nem lett volna képes megmagyarázni magának még azt sem, vajjon Tera miatt isszae le
               magát (ugyszólván minden este) a korcsmában, avagy a könnyelmü édesanyjáért?</p>
            <p>A mikor Csengedi Mari végre junius második hetében elutazott Herkulesfürdőre, ( No,
               Isten vele, fiam! Ne törje a fejét örökké szinházi dolgokon!), Rahóthy Gyurkának
               éjtszaka a kávéházban hirtelen az az elszánt ötlete támadt, hogy nem is az anyja,
               hanem mindjárt az orosz előtt tárja ki a kétségbeesett lelkét. Megmondja neki
               nyiltan, hogy vagy szabaditsa ki az anyját ebből a szégyenletes helyzetből, vagy
               pedig ő (már mint György) számol le a gróffal. Nem bánja, bármi történik is, de
               leszámol vele. Kamenovot azonban, noha három nap alatt háromszor kereste az
               Andrássyuti palotájában, egyszer sem lelte otthon. Negyedik napon meg, vagyis
               csütörtökön, már azt jelentette neki a kapus, hogy a méltóságos ur kirándult a
               gépkocsiján Herkulesfürdőre.</p>
            <p>Ugyaneznap este a „Fizess”ben azt ujságolta neki a rezesképü Ocsolády, hogy délelőtt
               a villamoson látta Ollár Matyit.</p>
            <p> E szerint  magyarázta a pohár bora mellett  a szerelmes galambpár már hazaröpült
               a fészkébe.</p>
            <p> Az ám,  bólintott rá György urfi, és maga is jókorát hörpintett a söréből. Hiába
               zuhogott odakint az eső, mégis cudar meleg volt, s igazán jól esett egy kis hideg
               ital...</p>
            <p> Ámbátor  füzte tovább magában  az is lehetséges, hogy a jégbehütött sörtől
               tüdőgyuladást találok kapni. És az lenne a legjobb.</p>
            <p>Este, eltérőleg a szokásától, korán hazament a korcsmából. Félt, hogy esetleg odajön
               Ollár, vagy éppenséggel Ollárék, a kikkel most, ugy érezte, nem lenne elég lelki
               ereje a találkozásra. Egyetlen egy levelet kapott tőlük, nehány napra az esküvőjük
               után (az üdvözlő táviratot, meg az evangéliomos órát köszönték meg benne egy füst
               alatt), s azóta semmi hirt sem adtak magukról.</p>
            <p> Bizonyosan megsértődtek a pénz miatt,  következtette ebből a konok hallgatásból,
               mivelhogy természetesen abban a hiszemben volt, hogy az ajándékba küldött óra
               fölhuzatlanul érkezett meg Teráékhoz, s az első kulcsforditásra rögtön kipottyant
               belőle a tiz arany.  Igaz is, talán tapintatlanság volt. De hát ezt a csekélységet
               csak elfogadhatták volna tőlem.</p>
            <p>Most már azonban mindegy volt. Nem lehetett velük találkoznia. Hogy nézett volna a
               szemük közé, a mikor ugy megbántotta őket az önérzetükben? Vagy mit válaszolhatott
               volna esetleg a szemrehányó tekintetükre, holott csak a szeretet és a tiszta jó
               szándék vezette? Nem, nem, jobb megszökni előlük. Kerülni a találkozást. Elbujni
               valahol. Még Farkas bácsiék házától is egészen elmaradt, nemhogy Teráékkal akarna
               szemtőlszembe kerülni.</p>
            <p>Másnap már feléje sem nézett a korcsmának. Nem került rá ideje. Csomagolt.
               Herkulesfürdőre készült. Idáig nem volt „mersz”e a leutazásra, mivel ott
               turbékoltak Teráék. De most már igenis lemegy, és vissza se jön addig, a mig komolyan
               nem beszélt az anyjával, meg  óh, Istenem, borzasztó még csak elgondolni is ezt a
               szót  az anyja szeretőjével.</p>
            
         </div>
         <div type="chapter"> 
            <head>XXXI. FEJEZET.</head>
            <p>Rahótvár fiatal ura félnappal Ollárék elutazása után, vagyis vasárnap reggel érkezett
               meg a keleti expresszvonaton Herkulesfürdőre. A szobáját már előre megrendelte
               táviratilag a Ferencudvarban (hadd legyen legalább ugyanabban a fogadóban a
               szállása, a hol Teráék voltak!), ám Csengedi Marit nem merte értesiteni a jöttéről,
               mert félt, hogy a rideglelkü „édesanya” még azt találja visszatáviratozni neki:</p>
            <p> Ne gyere! Semmi keresnivalód nálam,  holott ő most már mindenáron beszélni akart
               vele, ha nem is a multról, de legalább a jelenről meg a jövőről.</p>
            <p>Alig rendezkedett el a szobájában, az első dolga volt, hogy elmenjen a Rezsőudvarba,
               a hol a művésznő lakott.</p>
            <p> A méltóságos asszony  jelentette udvariasan megemelintve a sapkáját a kapus 
               nincs fönn a szobájában. Alkalmasint reggelizni ment a gyógyterem kávéházába.</p>
            <p> Egyedül?</p>
            <p> Nem, kérem alásan, a gróf urral.</p>
            <p>Gyurka szó nélkül megfordult.</p>
            <p> Hát csakugyan itt van az is,  dünnyögte magában elkeseredetten.  Annál jobb.
               Legalább vele is végzek.</p>
            <p>Alig tett tiz lépést, szembe találkozott Levisznyey miniszteri tanácsossal, a kivel
               már ösmerős volt néhány zsurról.</p>
            <p> Szervusz,  fogadta a köszöntését az Opera kiszemelt intendánsa (mellesleg
               szólvást, egészen nagyvárosi szokás szerint, sejtelme sem volt neki felőle, hogy hogy
               is hivják a „te barát”ját)  hát te hogy kerülsz ide? Csuzos vagy? Hehehe, még korán
               volna. Mikor érkeztél? Reggel az expresszel? Hát hol a szállásod?</p>
            <p>A fiu megmondta a fogadó meg a szoba számát.</p>
            <p> A Ferencudvarban? Mi? Hajhajh, édes barátom, akkor meleg fészekbe kerültél!</p>
            <p> Hogyhogy, kérlek alásan?</p>
            <p> Hehe! Éppen tegnap röpült ki abból a szobából egy fiatal pár. Nászutasok. (A
               nyelvével is csettintett a szava mellé.)  Szó, a mi szó  folytatta  szemrevaló
               menyecske volt a fiatal asszony. Valami Ollárék. Rahóthy lány. Hát csak azt akarom
               mondani, hehehe,  s csufondárosan nevetett, miközben belekarolt a lassan kipirosodó
               fiuba,  hehehe, hogy itt turbékoltak már tudja Isten mióta, mig tegnap azután
               hirtelen kereket nem köllött oldaniok, mert hehe...</p>
            <p> Mert?</p>
            <p> Mert, hehehe, a férj, tudod, elutazott Budapestre, aztán váratlanul hazaérkezett.
               És akkor sült ki, hogy a felesége, hehe, a szende menyecske,  itt jelentőségteljesen
               nyelt egyet előbb, mielőtt kimondta  megbotlott. A szó valódi értelmében megbotlott,
               hehehe. Sőt el is bukott. Éjjel a sötét folyosón. Még pedig, hehehe,  ugye, nem
               rossz?  az én derék Kamenov gróf barátomnak a lakosztálya felé vezető lépcsőn.</p>
            <p> Mi... mi?  kapott a szavába elhalványodva a gyerek, s kivonta a karját a
               miniszteri tanácsoséból.</p>
            <p> Egyéb semmi sem történt, hehehe,  csak mondom, megbotlott a sötétben a lépcsőn. És
               nagyon megütötte magát szegényke. Igy látta viszont a férj. Az asszonyka ajtaja
               előtt, mint valami silbak, ott strázsált a gróf komornyikja, hehehe. Hát nem
               mulatságos dolog ez ebben az ugorkaszezonban?</p>
            <p>György urfi megragadta a kabátja ujját:</p>
            <p> Bátyám, ez rágalom! Ollárné az én unokatestvérem! És gazem...</p>
            <p>Hanem ezt a szót már nem engedte kimondani az öreg méltóságos.</p>
            <p> Az unokatestvéred?  kiáltott közbe fanyarul örvendő csudálkozással.  Ohohó, édes
               barátom, hát te is Rahóthy vagy?  s jobbjával, a melyikben az épp most leesett
               monokliját táncoltatta a vékony aranydrótzsinegen, élénk magyarázó mozdulatokat tett
               a levegőben  hisz ez igazán nagyszerü. Hát rokonok vagytok? No, de ez az Ollárné is
               igazán oly kedves egy bájos kis menyecske, hogy a magam részéről egy pillanatig sem
               tudnék föltenni felőle valami hamisságot. Örülök, hogy atyafiságba kerülök vele.
               Csak, tudod, a rossz nyelvek, hogy szegényke épp ottan botlott meg a folyosón, éj
               idején, és Kamenov gróf vitette be a szobájába... Eh, de hiszen az egész nem egyéb
               asszonyi pletykánál. Bizonyosan Csengedi Mari rémlátása találta ki,  az is itt van 
               mert tudod, ő már abban a korban kezd lenni, a mikor az asszonyok kezdenek  és
               fürgén motollált az öt ujjával a homloka előtt  hallucinálni. Pedig csak minden
               szinésznőnek olyan hüséges bolondot adna az Isten, hehehe, mint a milyen ez az orosz,
               hehehe; akkor a szinésznők mind térdenállva adhatnának hálát az Istennek! Ninini, hát
               hova mégysz, hehehe? Azt hittem, együtt reggelizünk, hehehe!  s nyájasan és kegyesen
               nyujtotta feléje a kezét.  Hát szervusz, hehehe!</p>
            <p>György urfi, mint a ki távozni készül, vagy két lépést hátrált előtte a fecsegése
               alatt, miközben lázban égő szemmel, de a visszafojtott indulattól most még
               sápadtabban, mint az imént, egyre csak hevesen bólintgatott. Aztán az öregnek a
               barátságos bucsuzkodó szándékára, (pedig mindenki tudja, hogy nem volt kötekedő
               természetü, hanem Tera is, meg az anyja is egyszerre a pellengéren, ez még az ő
               bárányvérét is fölforralta), egyszerüen hátradugta a kezét, s az erőltetett
               higgadtságtól reszkető hangon ezt mondta a méltóságosnak:</p>
            <p> Köszönöm... köszönöm az elmésséget. Ha majd a pesti vásárcsarnokban is királyt
               választanak a kofák, mint Párisban, akkor  ha megengedi  (s ennél a szónál
               egyszeriben szinte dühössé változott a hangja) méltóságodat fogom ajánlani
               kofakirálynak!</p>
            <p>Mint valami tizenhárompróbás krakéler, sarkon fordult, s, mivel épp az elipszen
               álltak, ment föl egyenesen a terraszra.</p>
            <p>Levisznyey Oszkár visszadugta a szemébe a monokliját és kihivólag nézett utána.</p>
            <p> Szemtelen bolond,  dömhögte magában.  Ha nem volna olyan tejfölös száju, most
               rögtön provokálnám.</p>
            
         </div>
         <div type="chapter"> 
            <head>XXXII. FEJEZET.</head>
            <p>A kis Rahóthy pedig, fönt a fehér asztalok közt, mindjárt odasietett Csengedi
               Marihoz, (a ki a fia láttára majd hogy ki nem ejtette a kezéből a kalácsszeletet), s
               nem sokat törődvén a szép asszony szigoru pillantásával, bátran, elszántan, sőt
               vakmerően kezet csókolt neki, jó hangosan köszöntve:</p>
            <p> Kezit csókolom, mama!</p>
            <p>Majd ugyanezzel az elszántsággal hirtelen odafordult a másik széken cigarettázó
               grófhoz:</p>
            <p> Rahóthy György, a mamának a fia!</p>
            <p>A Divaszinház sárgahaju gazdája azt hitte, nyomban elájul erre a bemutatkozásra, az
               orosz pedig kölletlenül fogott kezet a nefelejtskékszemü gyerekkel:</p>
            <p> Tudom... (franciául mondta). Nikolaj Alexandrovics.</p>
            <p> Mért jöttél?  nézett a gyerekre látható boszusággal az anyja.  Na, ülj le!</p>
            <p> Látni akartam a mamát,  s maga alá huzván a széket, megrendelte a kávéját (sok
               föllel, vagy a hogy ő mondta: pilléjivel).  És... majd beszélni szeretnék, a
               mamával.</p>
            <p> Én is,  felelte a művésznő bántó közömbösséggel kezdve majszolni egy darabka
               kalácsot.</p>
            <p>Kamenov gunyosan pislantott feléjük a szivarkafüstön keresztül.</p>
            <p> Családi tanácskozás. Nem zavarom.  S intett a fizetőpincérnek.</p>
            <p>Mari idegesen hajlott előre:</p>
            <p> Hova megy? Nincs semmi beszélni valónk Györggyel. Maradjon.</p>
            <p> Sajnálom, be kell füttetnem az automobilt.</p>
            <p>Fizetett, köszönt és távozott. György urfi anyja szemrehányón pillantott utána. Aztán
               rosszul türtőztetett haraggal fordult a fiához:</p>
            <p> Mit jön utánam, György, a mikor senki se hivta?</p>
            <p>Ha a beteg kutyába belelő a gazdája, hát az sem nézhet rá fájdalmasabban a
               gyilkosára, mint a hogy a szegény Fafütyök tekintett az édesanyjára ettől a durva
               szótól. Lassan kortyintott egyet a kávéjából, s aztán ráemelte a nefelejtskék szemét
               az asszonyra.</p>
            <p> Éppen ezt a kinos kérdést szeretném már végre tisztázni, anyám.</p>
            <p>A két tekintet egy pillanatig egymásba kapcsolódott. Kamenov gróf kedvese, meg az
               egykori Rahóthy Tamásnénak a fia farkasszemet nézett egymással. De csak egy
               pillanatig. Aztán mind a ketten hamar fizettek, és, a nélkül, hogy egy kukkot is
               szóltak volna egymáshoz, elindultak egymás oldalán, lassan, le a terraszról, el a
               vendégfogadók előtt sétáló fürdőközönség között, ki a Cserna elhagyott, csöndes,
               szabad völgye felé.</p>
            <p>Odakint, távol a fürdői élet nyüzsgő zajától, a hol már egy teremtett lélek sem
               háborgatta őket a madárcsicsergésen kivül, megszólalt, ridegen, az anya:</p>
            <p> No, mit akar, György?</p>
            <p> Egy kérésem volna, anyám.</p>
            <p> Micsoda?</p>
            <p>Rahótvár ifju ura nem volt valami nagy vitéz, hanem azért a gyermek fölibe kerekedő
               férfi mégis csak utat tört magának valahogy a csupasz ajkán. És, kissé bár habozva,
               sőt akadozva is, de azért mégis csak kimondta a nagy szót:</p>
            <p> Arra kérném anyám, hogy... hogy... hogy kezdjünk uj életet.</p>
            <p>A primadonna pörgetni kezdte az ujja között a napernyőjének a nyelét. A kifeszitett,
               csipkés ernyő sebesen forgott a gömbölyü válla mögött.</p>
            <p> Miféle uj életet?</p>
            <p> Költözködjék Rahótvárra! Béreljünk Budapesten együtt lakást!...</p>
            <p> Már minek bérelnék én lakást? Van nekem házam!</p>
            <p> Igen. A gróftól!... Adja vissza neki! Ugye, visszaadja neki?</p>
            <p> Mit? A házamat?</p>
            <p> Igen, igen! Adja vissza neki a házát, és  most belekapaszkodott, mint valami
               szerelmes, a szép asszonynak a karjába,  és adja vissza nekem az édesanyámat! Mama,
               mama, hagyja ott a grófot, és éljünk együtt, hisz ugyis oly sokáig nem láttuk
               egymást!</p>
            <p> Hahaha,  bugott halkan a sárgahaju művésznő,  maga gyerek! Hát nem vagyok igy is
               az anyja? Hát nem elég, hogy láthat? Hát nem elég, hogy tudja, hogy élek? Mit nem
               akarna még tőlem?</p>
            <p>Mintha valami kéretlen udvarlóját utasitotta volna vissza, ugy csicseregtek el a
               pirosló ajkáról ezek a szavak.</p>
            <p>György akaratlanul is meglassitotta a léptét, s a földre szögezte a szomoru
               tekintetét. Itt, a parton (mert ez már nem volt magas épitésü kőpart) még azon
               iszaposan látszottak a pénteki pusztulás nyomai. Kidőlt fák, lombjukkal áthajolva a
               vizen. Megfeneklett szikladarabok. A rombolás méla nyomai a regényes, szük völgyben
               szerteszét. Mint a megtépett lélek, a melyen végigsöpört az ár. Ez a lélek
               csillámlott keresztül a kis Rahóthy szemén, a mint tompán utána szólt az előtte
               lebegő karcsu alaknak:</p>
            <p> Hát nem szakit a gróffal, anyám?</p>
            <p>Csengedi Mari megállt és hátranézett:</p>
            <p> Hogy lehet egy gyerek olyan merész, hogy ilyesmit mondjon az anyjának?</p>
            <p>A fiu elvörösödött.</p>
            <p> Hát akkor váljék el az urától  mondta merően a szeme közé nézve,  és menjen
               férjhez a grófhoz!</p>
            <p> Na, most már elég!  És haragosan csukta össze a napernyejét.  Ha csak ilyen
               éretlen, illetlen, tiszteletlen, sőt szemtelen dolgokról tud beszélni velem, akkor
               csakugyan okosabb, ha egyáltalában nem is törődöm magával. Igazán furcsa! Nem hogy
               örülne, hogy szóba álltam magával, és hát csakugyan ugy tekintettem, mint a fiamat,
               és tessék...! De ugy kell nekem, mért szegtem meg a fogadalmamat, hogy a fajtáját sem
               akarom látni annak az  itt valósággal szenvedélyessé vált a hangja, miközben az
               ernyője nyelével idegesen verdeste álltában a sarat, még azzal sem törődve, hogy
               ráfröcsög a világoskék puplin szoknyájára,  annak az átkozott embernek, a ki
               megrabolta a fiatalságomat, tönkretette a boldogságomat, és kiszipolyozta, mint a
               pióca, még a lelkem üdvösségit is, hogy aztán prédául dobjon oda a sajátmaga meg az
               éhenkórász koldus familiája dölyfös sértegetéseinek, (toppantott a lábával, hogy csak
               ugy loccsant szét a talpa alatt a sár, és összeszoritott foggal fejezte be a dühös
               szitkozódást) meg a megvetésének!</p>
            <p>Automobil töffögése közeledett a fürdő felől. Csengedi Mari gyorsan odatipegett az ut
               közepére, s egyszerre integetni kezdett az ernyőjével a sziklák mögül kibukkanó
               gépkocsi elé.</p>
            <p> Hát látni sem akar?  lépett hozzá sápadtan a fiu, mialatt szinte sirásra görbült a
               szája.  A fajtáját sem akarja látni az édesapámnak?</p>
            <p>A benzines kocsi odaérkezett és megállt. A sárgahaju primadonna rámosolygott Kamenov
               grófra (a ki unott képpel szivarozott bent az ülésen), aztán ideges, futó mosollyal
               biccentett a fia felé:</p>
            <p> Igy nem. Agyő! Majd máskor!  s szinpadias könnyedséggel feltoppant a barátja mellé
               a vörös bőrülésre.</p>
            <p> Töfftöff,  a gépkocsi elindult, és nemsokára eltünt az ut kanyarulatánál.</p>
            <p>György urfi száraz szemmel nézett utána. Már nem tudott sirni.</p>
            
         </div>
         <div type="chapter"> 
            <head>XXXIII. FEJEZET.</head>
            <p>Dehogy is nem tudott sirni a kis Fafütyök. Csak azt a hurt kellett megpenditeni a
               lelkében, a melyik még nem pattant el, mint a hogy megszakadt már benne a gyermeki
               érzés. Amikor vagy egy félórai gondolattalan, sivár ácsorgás után hazaballagott nagy
               komoran a szállóba, s benyitott a szobájába, egyszerre eszébe jutott a vén Levisznyey
               locsogása, hogy ebben a fészekben laktak Ollárék. Ugy csapta meg ez a tudat, mint
               valami meleg nyári szél, a mely sötét felhőuszályt vontat magával az égen, de a sötét
               felhőből jótékony zápor zuhog le a tikkadt mezőre,  ledobta a kalapját a fiókos
               szekrényre, belevágta magát a karosszékbe, a szeme elé kapta a tenyerét, és:</p>
            <p> Tera! Tera! Mért hagytál el engem?!  sirt, akár a gyerek, a kit papirgaluskára
               zárt be délire az üres tanterembe a tanitó.</p>
            <p>Ez használt. Az egyik keserüség lehuzta a serpenyőben a másik keserüséget és
               helyrebillent az egyensuly. György urfi visszatalált az utra, a melyikről ma reggel
               idetévedt: inni, inni, mert az ital mindent feledtet!</p>
            <p>Meg akarta mosni a kisirt arcát és a szobalányért csöngetett. Nehogy meglássák a
               kivörösödött szemét, odaállt az ablakhoz, háttal az ajtónak.</p>
            <p> Jó sör van itt a gyógyteremben?  kérdezte, meg sem fordulva, a lánytól, a mikor az
               visszatért a vizeskancsóval.</p>
            <p> Mondja csak,  folytatta, alig engedvén szóhoz jutni a szolgálót  ki lakott itt
               most, én előttem?</p>
            <p> Egy fiatal házaspár, kérem. Itt esküdtek meg Herkulesen. Hihi, nagyon szerelmesek
               voltak.</p>
            <p> Mikor utaztak el?</p>
            <p> Szombaton délben, nagyságos ur. A nagyságának az ura Budapestre utazott, itt
               borzasztó felhőszakadás volt, a Cserna megáradt, a vonat éjfél helyett reggel
               érkezett meg az állomásra, a nagysága nagyon várta az urát és hogy nem jött meg, sem
               egy kocsi sem jött haza az állomásról, hát nagyon aggódott, kiment a folyosóra a
               szobaasszonyt keresni, és  sötét volt kérem, mert már a villamos világitást is
               elzárták,  valahogy eltévedt a folyosón, vagy mi, és leesett, kérem, két
               lépcsőn.</p>
            <p> És nagyon megütötte magát?</p>
            <p> Igen és a miatt nem is mertek mindjárt hazautazni; csak Orsovára mentek, hogy ott
               előbb kipihenje magát a nagysága.</p>
            <p> Orsovára?  fordult hátra élénken az ifju Rahóthy és arra a gondolatra, hogy
               Ollárék ilyen közel vannak Herkulesfürdőhöz, egyszerre lázas vágyakozás fogta el
               utánuk.  Igaz a’,  füzte tovább közömbösre erőltetett hangon,  oda jó lenne
               kirándulni. Mikor megy a legközelebbi vonat?</p>
            <p> Orsova felé, kérem? Gondolom, félkettőkor.</p>
            <p>Gyurka türelmetlenül nézte meg a zsebóráját.</p>
            <p> Ojjé, még csak félóra mulva tizenegy. Fiakker mennyi idő alatt ér oda?</p>
            <p> Orsovára?</p>
            <p> Oda hát! Nem is Kalkuttába!</p>
            <p> Két óra alatt, kérem.</p>
            <p>A kanári képü fiu lassan járkálni kezdett a szobában.</p>
            <p> Izé! Hozasson nekem bérkocsit! Most mindjárt. És, izé, küldje föl a számlával a
               szobapincért!</p>
            <p> Féltizenegy... Egy óra előtt ott lehetek,  számitgatta magában.  Tera, hát
               viszontlátjuk egymást!... Talán  kezdett tépelődni  mégse köllene. Hm. Eh, most már
               ugy sincs senkim a világon, csak ő... Vagy ők, vagy hogy is fejezzem ki már
               magamat!</p>
            <p>A szobapincértől megkérdezte, hogy melyik szállót ajánlja Orsován?</p>
            <p> A mint hallom, ebből a szobából tegnap utazott el egy fiatal házaspár,  faggatta a
               pincért, miután ez megnevezte a „Duna” vendégfogadót  azoknak is ezt a szállót
               ajánlotta? Na jó,  nevetett, hogy elpalástolja a gondolatát  ha mindenkinek ezt
               ajánlja, akkor én is odaszállok. Megbizom a gusztusában.</p>
            <p>Tiz perccel később már Orsova felé ügetett a bérkocsin.</p>
            
         </div>
         <div type="chapter"> 
            <head>XXXIV. FEJEZET.</head>
            <p>Ollárék Herkulesről jövet szombaton délután megszállván Orsován a „Duna”fogadóban,
               Tera az egész napot a diványon heverészve töltötte.</p>
            <p> Csak pihenj, angyalom, csak pihenj!  nógatta folyvást a facér muzsikus, aggódó
               pillantásokat vetve rá az egyre sürübben gomolygó füstkarikákon keresztül a kényelmes
               kis karosszékből, a melyiken hüségesen gubbasztott a hitvese mellett.  A doktor azt
               mondta, hogy pihenni kell, hát akkor most pihenni kell.</p>
            <p> Na jó, édes Matyikám,  nyügösködött a menyecske,  ma még megteszem, de holnap
               aztán már utazunk. Mit gondolsz? Csak nem fogunk itt az Isten tudja meddig hét
               koronát fizetni naponkint a szobáért?</p>
            <p> Szép szoba, szép szoba,  akarta elütni a dolgot a férj,  ne okozzon neked az most
               fejtörést, babuskám! Van még a bugyellárisban, drágicám, van még!  És büszkén
               verdeste meg a tenyerével a kabátján a belső zsebe helyét, a hol a tárcája volt.
               Hanem azért az összeget, hogy mennyi pénzük is van még igazában, már jobbnak látta
               elhallgatni. Mert azt ő is bölcsen tudta, hogy arra a kis pénzecskére, a mijük
               megmarad majd az utiköltségen kivül, olyan szükségük lesz, ha Budapestre érkeznek,
               mint a falat kenyérre.</p>
            <p> Különben,  folytatta  ha jól érzed magadat, hát holnap a déli személyvonattal
               elutazhatunk. Hanem előbb, édes lelkem, elviszlek AdaKalehra.</p>
            <p> Ejh, az is pénzbe kerül, Matyikám. Nekem már semmi bajom, csupán a karom fáj még
               egy kicsit.</p>
            <p>Semmi: „ejh”! Holnap reggel elviszlek AdaKalehra, és punktum. Az aldunai nászutból
               ugysem lett semmi. Herkulesfürdőn sem tudtam még egy kis emléket sem venni neked, 
               az igaz, hogy ma vehettünk volna, de ma elfelejtettem,  eleget aggódtál, koplaltál,
               hamupipősködtél Herkulesen, hát most legalább ezt az egy kirándulást engedjük meg
               magunknak. Érted, babuskám?</p>
            <p>A „babuskám” megértette, és csak azt kötötte ki, hogy AdaKaleh után nyomban és
               egészen biztosan elutazzanak.</p>
            <p>Ilykép megállapodván, vacsorázni lementek a kertbe. Még mindig bennük lappangott az
               éhségnek az üszke, hát bizony az oltási költség (borravalóstul) kikerekedett szépen
               hat koronára.</p>
            <p>Másnap, vasárnap reggel, remek idő volt. Terának az az ötlete támadt, hogy ne
               menjenek le a kávéházba, hanem hozassák föl a reggelit az erkélyre. Minthogy azonban
               erre a célra asztalt kellett kitenni az erkélyre, Ollár becsöngette a bicegő
               szobaasszonyt.</p>
            <p> Ugyan kérem,  mosolygott rá édesen a hegedüs felesége,  nem lenne szives
               behozatni valami kis asztalt, hogy az erkélyen reggelizhessünk?</p>
            <p> Dehogy nem, kérem, kezit csókolom,  tipegett a borzasfejü nénike.  Nagyon
               szivesen  és furán hajbókolt a menyecske előtt  ilyen szép asszonynak.</p>
            <p>Majd, mintha észbe kapott volna, hogy most valami tiszteletlenséget követett el,
               megszeppent képpel kezdett mentegetődzni.</p>
            <p> Jaj, már bocsánatot kérek, nagyságos asszony, ne méltóztassék haragudni, hogy igy
               elszóltam magamat! Hogy nem baj? Óh, köszönöm, kezit csókolom! Tetszik tudni, én
               olyan hóbortos vagyok; igen, kérem szépen. Hogy hogy értem, kezit csókolom? Már ne
               tessék szó szerint gondolni, kérem szépen, csak ugy... hogy a mikor valaki olyan
               nyájasan, olyanolyan finoman szól hozzám, mint, teszem azt, a nagyságos asszony, hát
               olyankor néha egészen megfeledkezem róla, hogy csak közönséges szobaasszony vagyok,
               kezit csókolom. Hát bocsánatot kérek. Óh, köszönöm, a nagyságos asszony olyan jó.
               Hogy mióta vagyok szobaasszony, kérem szépen? Hjaj, hosszu története van annak! De
               hozom már az asztalkát. Meg méltóztatott már rendelni a reggelit? Nem. Ne tessék
               fáradni, majd én lemegyek érte a kávéházba. Kávét parancsolnak, vagy teát? Igenis,
               kávét, kérem szépen. Parancsol, nagyságos ur? Igenis értem, kérem: kétkét kiflivel.
               Hehe, ez az orsovai levegő jó étvágyat támaszt.  És folyton hátrafelé tipegve,
               sajátságos hajlongások közt kibicegett a tágas szobából.</p>
            <p>A házaspár egymásra nézett.</p>
            <p> A nénike!  mondta búgva az őzszemü.</p>
            <p> Szép vagy, te édes,  mosolygott rá a muzsikus.  Ez is azt mondta. Te kis betyár,
               téged mindenki szeret. Mindjárt megszeret.</p>
            <p>A „kis betyár” lesütötte a szemét. Talán a „mindenki”t vette sorjára magában: a
               Fafütyök, a méltóságos...</p>
            <p>Tiz perc mulva már derüs arccal élvezték odakint a tágas erkélyen a két pár
               süteménnyel köritett reggelit, meg az üditő dunaparti levegőt. Jancsovicsné (mert
               most már a nevét is megmondta a szobaasszony) a kitárt, üveges ajtó mögött állt bent
               a szobában, és mivel Tera alkalmat nyujtott neki rá, hogy elmondja a történetét, hát
                minden szaggatott mondatnál ujra meg ujra kikukucskálva a vörös függöny mögül 
               elpanaszolta a baját.</p>
            <p>Tisztességes, nagyváradi polgáremberek árvája volt, és valamikor kerek négyezer
               forintja kamatozott a takarékban. Bolond ésszel férjhez ment egy dologkerülő,
               részeges, haszontalan fráterhez, a ki aztán egykét év alatt a nyakára hágott a
               pénzecskéjének, s a mikor már nem volt semmije, akkor elkergette a háztól a két
               gyerekével együtt.</p>
            <p> Az egyik, a lányom,  magyarázta keserves fejcsóválgatás közt a nénike  már három
               esztendős volt, hanem a másik, a fiucska, még csak egy. Mitévő legyek? Rábiztam őket
               egy ismerős családra, kauciót szereztem és  nagyot fohászkodott  azóta vagyok,
               kérem szépen, szobaasszony. Már tizennégy esztendeje, kezit csókolom.</p>
            <p>Ez bizony megható kis történet volt, de most következett a java.</p>
            <p>Ollárék már elköltötték a reggelit, s a nénike leszedte az asztalról a csészéket.</p>
            <p> Jaj, kezit csókolom, az uram aztán most ötesztendeje meghalt, és most már hál’
               Istennek, csak megvagyunk valahogy. Már a gyerekeim is keresnek. Mind a ketten.
               Budapesten vannak. A kisebbik, a Jani, urasági inas, kérem szépen, valami fiatal
               Rahóthy nagyságos urnál...</p>
            <p> Ah!  rebbent el akaratlanul is Ollárné ajkáról; de Matyi ur homlokán hirtelen
               felhő jelent meg (bárányfelhő, bárányfelhő! A „Háromkirályok” szerzőjének nem volt
               oka a féltékenységre), s ennek a láttára az élete párja lenyelte, a mit mondani
               akart.</p>
            <p> Igen, kérem szépen,  bólintgatott, kezében a tálcával özvegy Jancsovicsné 
               urasági inas. Csak ott is az a baj, méltóztatik tudni, édes nagyságos asszony, hogy 
               most titkolózva hajolt oda a menyecske füléhez  annak meg szerelmes valakibe a
               gazdája, (mintha darázs ütődött volna a füléhez, ugy kapta hátra a fejét ettől a
               szótól a hegedüsné), és azt irja a fiam, hogy azóta  ezt, mintha csak kitanitotta
               volna valaki, már a férjnek magyarázta,  tetszik tudni, olyan szekáns lett, hogy
               alig lehet nála kibirni.</p>
            <p>A nagyüstökü egymás után hármat szippantott a papirszivarkájából.</p>
            <p> Rossz jel,  gondolta Tera és mókásan csapott rá az ura kezefejére, a hogy ott
               pihentette az asztalon:</p>
            <p> Szegény kis inas!  és ránevetett a Matyikájára: pedig, ha nem félt volna tőle,
               hogy félre találja magyarázni, hát ugyanezzel a fáradsággal könnyezni is tudott
               volna.</p>
            <p>A szobaasszony elemében volt szegény, még mindig lelt valami tennivalót az asztal
               körül. Most a hamutartót kapta föl, és annak a tartalmát forditotta ki az utcára.</p>
            <p> Itt hagyjam az asztalt, ugye, kérem szépen? Hogy tetszik mondani? Már el
               méltóztatik utazni?  És sajnálkozón csóválgatta a borzas fejét.  Hanem a lányom, a
               Katica... Hát persze, AdaKaleht mindenesetre tessenek megnézni.</p>
            <p>Letette a csészés tálcát a szobában az asztalra, és kiállt az erkélyre
               megmutatni:</p>
            <p> Itt lehet kapni csolnakot mindjárt a szögleten; a szerbeknél... Kérem szépen? 
               fordult vissza megint az ajtóból.  Hát igen, a lányom, az treffert ütött. Egy
               hivatalnok udvarol neki. El is veszi. Uri család.  Most a szőnyeg felkunkorodott
               sarkát egyengette ki leguggolva és ugy kandikált ki az erkélyre.  Nem tetszik
               ösmerni? Valami Levisznyey Árpád.</p>
            <p> Nem ösmerjük,  sietett felelni Ollár, és ujra összenézett a feleségével.</p>
            <p>A nénike feltápászkodott.</p>
            <p> Nemsokára meglesz az eljegyzés. Csak most, azt irja Jani, a lányom meghült és
               beteg, hát azért halasztódik a dolog. Szegény lány most nem is irhat, mert fekszik,
               azt irja a Jani. (A derék kis inas nem merte megirni az anyjának, hogy eljegyzés
               helyett keresztelő készül.)</p>
            <p>Fölvette a tálcát a szobában az asztalról, és végérvényesen kifelé indult.</p>
            <p> Na, majd az eljegyzésre veszek neki valami ajándékot,  motyogta, háttal bicegve
               kifelé a szobából.  Valami szép kis ajándékot. Kezit csókolom.</p>
            <p>A zenész fölállt.</p>
            <p> Szép história,  dünnyögte jót nyujtózkodva.  No, fiacskám, most  bezárod a
               kosaradat?  most kifizethetjük a számlát, a podgyászt kiküldetem az omnibuszon a
               pályaudvarra, mi pedig átmegyünk AdaKalehra. Föltéve, hogy csakugyan kipihented
               magadat.</p>
            <p> Ki, ki, Matyikám, csak menjünk már Budapestre.</p>
            <p>Megint bekopogtatott a szobaasszony.</p>
            <p> Levél, kérem szépen.  És széles, kemény boritéku levelet nyujtott be a félig
               kinyitott ajtószárnyon.</p>
            <p> Ühüm, utánunk küldték a Ferencudvarból,  mondta a hegedüs, és (leragasztatlan
               boriték volt) divatos kartonlapot huzott ki belőle. Ránézett, aztán szótlanul
               odaadta Terának.</p>
            <p>Eljegyzési kártya volt. Rahóti Rahóthy Farkas pénzügyminiszteri segédhivatali
               igazgató és neje, (ennek a neve a dohánytőzsdei multra való tekintetből már nem
               szerepelt a szövegben), örömmel tudatta, hogy lányuk, Guszta, junius tizenötödikén,
               vasárnap, üli eljegyzését alsó és felsőlevisznyei Levisznyey Árpád műintézeti
               igazgatóval.</p>
            <p> Ez ma van. Lökd el!  járkált leföl bosszusan a nagyüstökü.  Hencegni tudnak, de
               azért egy sor irásra nem méltatják a lányukat!</p>
            <p>Az őzszemü azonban kivette a retiküljéből a kis kulcsot.</p>
            <p> Dehogy lököm el, Matyikám! Jaj, hogy még meglássa véletlenül ez a szegény asszony!
                És elzárta az eljegyzési kártyát az utazókosarába.</p>
            <p>Aztán, mert hátha már nem lesz idejük ebédelni a pályaudvaron, lent a kerthelyiségben
               jól megtizóraiztak, kifizették a szobaszámlát, (a nagyságos ur egy pengő borravalót
               adott a Katica, meg Jani anyjának, pedig eredetileg csak negyven fillért akart),
               intézkedtek a podgyász kiszállitása iránt és beültek a Dunaparton két szerb evezőssel
               a ladikba.</p>
            <p> Előre, AdaKalehra!</p>
            
         </div>
         <div type="chapter"> 
            <head>XXXV. FEJEZET.</head>
            <p>Ugy állapodtak meg a két szerbbel, hogy AdaKalehig és onnan vissza a korona
               kápolnáig, a hová a szerb szerint már csak egy ugrás a pályaudvar, három koronába
               kerül a csolnakázás.</p>
            <p> Ez nem olyan sok, ez nem olyan sok,  magyarázta a muzsikus, miután az asszonyka
               még mindenáron le szeretett volna alkudni valamit az összegből.  Gondold meg,
               babuskám, (ezt már sugta, nehogy megfülelje a szerb), hogy ez az egyetlenegy
               luxuskiadásunk az egész nászuton.</p>
            <p>Félórai evezés után kikötöttek a kis török szigeten. Partra ugorván ( Csak vigyázz,
               aranyom, csak vigyázz!  aggodalmaskodott a férj), alighogy befordultak a szuronyos
               magyar baka háta mögött a ropogós, kavicsos utacskán, hát egy barátságos házikóról
               illatos futórózsa bólintgatott feléjük a pajkosan futkosó dunai szellőben:</p>
            <p> Isten hozott, Ollár mesterék! Isten hozott benneteket!</p>
            <p>Csupa virág, csupa üde illat ezen a terecskén.</p>
            <p> Istenem, beh gyönyörü!  kapaszkodott bele szorosan az ura karjába Tera, a mint
               nyomon követve a fiatalabbik szerbet, (az öreg lent maradt a ladiknál), a
               fiatalságnak és szerelemnek arcukba csapó mámorával, boldogan, könnyedén és
               „ruganyos” lépésben, akár valami uralkodó felségek, elléptek az őrség előtt.  Nézd,
               ez a sok rózsa! Ez a repkény! Ez a regényes lakocska! Oh, éppen, de éppen olyan, a
               milyennek Jókai leirta. Tudod, az „Aranyember”ben (a kis zenészné tudniillik azt
               hitte, hogy AdaKaleh a senki szigete). Ugye, Matyikám? Ugye, Matyikám?</p>
            <p>Beérkeztek a török bódék közé. Szivar, cigaretta, csibuk, apró, cifra csecsebecse,
               papucs, pohár, findzsa, szultánkenyér a nyitott kirakatban, a polcon, a földön, a
               bódék előtt leteritett szőnyegeken. Itt egy gyümölcsárus, ott egy igazi török kávéház
               és jobbrabalra mindenfelé nyájasan mosolygó, kaftános, turbános, szép török
               férfiak.</p>
            <p> Oh, milyen érdekes ez, Matyikám! Ugye Matyikám!</p>
            <p>Már hogyne lett volna érdekes. Matyi ur felesége a nászutján és Budapesten kivül nem
               volt még egyebütt, mint öt év előtt kiránduláson a Balatonon, (a hol Augusztamama
               kis hija, hogy tengeri betegséget nem kapott), valamint Budafokon, a hol most három
               esztendeje nyaraltak és egyszer egy vasárnap délután Gödöllőn, hanem akkor is egész
               uton a folyosón kellett állnia a vonatban.</p>
            <p>A házaspár apróra megnézett mindent. Bevezettették magukat a mecsetbe, fölmásztak a
               toronyba, megcirógattak egy napsütötte, fezes török nebulót, megbámulták a
               palánkokon át lecsüngő, természetesen még éretlen, de óriásiknak igérkező
               szőlőfürtöket,  a pákosztos menyecske egyremásra csipegette a piciny, zöld
               szemeket,  és a hegedüs nagyokat rázott az utszéli szederfákon, amelyekről azonban a
               fiatal asszony sóvár szomoruságára még egy szem se akart lehullani az éretlen
               gyümölcsből.</p>
            <p>A mecsettől visszajövet a muzsikus hitvestársa, igaz, hogy nem közönséges
               szepegéssel, bekukkantott egy percre egy hárembe, s ezzel most már megnéztek minden
               látnivalót a regényes szigeten.</p>
            <p> Óh,  csicseregte az asszonyka, szerelmesen csimpajkodván bele az ura karjába, 
               itt igazán olyan szép, olyan regényes és oly bájos minden, Matyikám, hogy itt tudnék
               maradni veled ilyen rozoga házikóban egy életen át!</p>
            <p> Mindenesetre,  válaszolta az egérszemü, nem közönséges gazdasági érzékkel,  itt
               olcsóbban lehetne megélni, mint Herkulesen.</p>
            <p> Vagy Orsován a „Duná”ban,  tóditotta a párja.  Kérlek, hét korona. (Sehogy sem
               tudott megbékülni ezzel a szobaárral.) Ha valaki egy hónapig lenne kénytelen ott
               lakni, már kétszáztiz koronát kellene fizetnie érte. Egész vagyon!</p>
            <p>Visszakerültek a bódék és a kicsi kávéházak sokadalmába.</p>
            <p> No, most vásároljunk valami emléket!  inditványozta a zenész.  Én cigarettát
               veszek magamnak, meg egy tárca szivart. Te pedig lelkem,  s gavallérosan mutatott a
               kirakatpolcok felé  végy magadnak, a mit akarsz! Válassz!</p>
            <p>Tera tétován tekintett körül.</p>
            <p> Legjobban szeretnék egy görögdinnyét,  felelte olyan egyszerüséggel, a minőre
               koronás fők is büszkék lehetnének.</p>
            <p>Az egyik bódé előtt tudniillik remek, nagy görögdinnyék hevertek garmadában a földön,
               egymásnak a gömbölyü zöld hátán kuksolva, mint valami karzaton szorongó komoly
               nézőközönség.</p>
            <p>Mátyás ur nevetett.</p>
            <p> Hát vigyünk azt is. De valami emléket is vásárolj magadnak, szivecském.</p>
            <p>A hamvasarcu rábökött egy talpas vizespohárra, a melyiknek az oldalán szépen
               kifestve ott diszlett az „AdaKaleh”.</p>
            <p> Emléknek elég lesz nekem ez, ha nem drága. Hanem a dinnyét, azt most szeretném
               megenni.</p>
            <p>Egy perc mulva már ott ültek a szomszédos kávéház, vagyis inkább kávéfőző házikó
               verandáján, s mialatt a becsületes török a hamisitatlan nemzeti feketekávét főzte
               Ollár számára, a menyecske élvezettel vágta bele az ura zsebkését a harsogó
               görögdinnyébe.</p>
            <p> Hüh, ez aztán a dinnye!  és a kicsi piros nyelvével nagyot cuppantott rá, a mikor
               megkóstolta.</p>
            <p>Később már nem is cuppantott, csak falatozott. Az arca szinte nevetett a
               gyönyörüségtől, a szeme csillogott: öröm volt nézni.</p>
            <p>Mire a férj kikortyogatta a pici csészéből a forró török feketekávét, a jókora
               görögdinnye is körülbelül elfogyott. Még pedig csakugyan „körülbelül”, mert a kis
               falánk belül egészen a zöldjéig kivágta körül. Sohase volt még ilyen dinnyeszüret
               Bergengóciában.</p>
            <p> Izlett?  kérdezte a kávészürcsölő.</p>
            <p>A fiatal asszony csak a szemével intett, hogy nagyon,  mit: nagyon?  borzasztóan
               izlett.</p>
            <p> Nem árt meg?</p>
            <p> Á!  és előrenyujtván a nyakát, mókásan rázta a fejét.</p>
            <p> Hány óra?  jutott hirtelen az eszébe a muzsikusnak, és a törökhöz fordult.</p>
            <p>Az (beszélt valamelyest magyarul) elővette a zsebóráját:</p>
            <p> Kérem, tiz perc mulva egy óra.</p>
            <p>A házaspár felugrott a lócáról.</p>
            <p> Jaj, akkor jó lesz sietni! Egy óra negyvenkor indul a vonat.</p>
            <p>A hegedüs hamar fizetett, zsebrevágta a cigarettáit, Tera a kezébe fogta az
               „AdaKaleh”s vizespoharát, és  gyorsan, gyorsan!  elül a szerb kamasz, a sarkában
               ők ketten karonfogva, elkezdtek loholni a part irányába.</p>
            <p>A török megsajnálta őket, és utánuk kiáltott:</p>
            <p> Nem sietni, kérem! Nem lekésni!</p>
            <p>De bizony hiába kiáltott. Nem csupán azért, mivel a kirándulók tovább siettek, hanem
               abból az okból is, hogy mire átvergődtek a csónakjukkal a Dunán (a pénzügyőrség is
               föltartóztatta őket, meg aztán vizfolyásával szemközt amugy is sokkal lassabban
               haladhattak előre), s a koronakápolnától nagy lihegve gyalog kijutottak a pályaudvar
               elé, a fogadóbeli omnibuszról már azzal köszönt elejbük a „Duna” portása, hogy:</p>
            <p> Kérem alásan, már elment a vonat.</p>
            <p> Mikor indul a legközelebbi?</p>
            <p> Kérem alásan, már csak éjjel három órakor. Gyorsvonat.</p>
            <p> Már most mit csináljunk?  nézett a feleségére az egérszemü.</p>
            <p> Azonkivül  vágott a szavukba a bakról a „Duna” kapusa, ma vasárnap lévén,
               expresszvonat is megy. Egy óra mulva.</p>
            <p>Ollár a fejét rázta.</p>
            <p> Az drága,  szólt halkan az oldalbordájához.</p>
            <p> Hát akkor menjünk a gyorson!</p>
            <p> Jó. Addig visszatérünk a fogadóba.</p>
            <p> Hogyisne!  rántotta meg nyügösen az ura kabátja gombját amaz.  Majd megint hét
               koronát! Majd itt maradunk addig, Matyikám.</p>
            <p> Hol? A váróteremben?</p>
            <p> Nem. Majd ebéd után sétálunk egyet a városban. Vagy gondolod, hogy ne
               ebédeljünk?</p>
            <p> Dehogy gondolom, csacsikám! Most mindjárt megebédelünk itt az étteremben.</p>
            <p> Jó. Itt sem lesz drágább, mint a „Duná”ban. Ha nem olcsóbb. A podgyászt betesszük
               itt a vasutnál a portáshoz, fizetünk érte két hatost, és megtakaritottunk vele teljes
               két koronát, meg most vissza az omnibuszt és éjtszaka megint ki az omnibuszt. No, nem
               igaz? Elvégre minden krajcárt a fogunkhoz kell vernünk? No, nincs igazam,
               Matyikám?</p>
            <p>És, mivel csakugyan igazsága volt, ennélfogva „Matyikám” berakatta a holmijukat a
               pályaudvarra, kifizette a „Duna” kapusát, aztán az életepárjával együtt letelepedett
               az étterem előtt a perronon egy üres asztalhoz, hogy kényelmesen megebédeljenek. Volt
               idejük, teljes tizenkét óra.</p>
            
         </div>
         <div type="chapter"> 
            <head>XXXVI. FEJEZET.</head>
            <p>Herkulesfürdő s Orsova között a harmadnap előtt volt felhőszakadás következtében még
               mindig olyan alapos sár volt, hogy a herkulesfürdei fiakker nem két, de három óra
               alatt is alig birta bevinni György urfit Orsovára. Háromnegyed kettő volt, a mikor a
               sárral telefröcskölődött kocsi megállt a „Duna”szálló előtt.</p>
            <p>Rahótvár ura szorongó érzéssel ugrott ki belőle.</p>
            <p> Ollár Mátyás meg a felesége, Herkulesről?  lépett a kapurácsnak támaszkodó
               háziszolgaféle alakhoz.</p>
            <p> Mindjárt megnézem, kérem alásan. Azaz, hogy,  szaporitotta a szót, a mint a kapus
               fülkéjében nézte a vendégkönyvet,  azt hiszem, elutaztak. Megkérdem a szobaasszonyt.
               A portás ilyenkor nincs itthon, tetszik tudni, kint van a vasutnál az omnibusszal.
               Szobaasszony!  kiáltott föl az egyemeletes falépcsőházban. Ollár Mátyásék itt vannak
               még?</p>
            <p>Bicegő tipegés hangzott le a deszkapadlós emeletről, a honnan özvegy Jancsovicsné
               deresedő, borzas feje kukkant le a másik percben a fakorlát mögül.</p>
            <p> Ollárék? Kérem szépen, Ollár nagyságos urék éppen most utaznak el a budapesti
               személyvonattal. Délelőtt átcsolnakáztak AdaKalehra, a podgyászukat előre küldték
               az omnibuszon az állomásra és ők is egyenest oda mentek ki AdaKalehról.</p>
            <p> Hát már elment az a vonat?  kérdezte György kedvetlenül.  Most két óra lesz tiz
               perc mulva. Mikor van az indulás?</p>
            <p> Akkor már elment, kérem. Egy óra negyven perckor.</p>
            <p> Biztos?</p>
            <p> Biztos, kérem szépen. Mondom, kivitették a podgyászukat a pályaudvarra.</p>
            <p> Ejh,  dünnyögte a Rahóthyfiu.  Mikor érkezik ide a legközelebbi vonat Budapest
               felé?</p>
            <p> Most már bizony csak éjtszaka, kérem. Azaz, hogy ma délután negyednégykor indul a
               keleti expressz.</p>
            <p>Igaz. Az expressz. Elküldte a herkulesfürdői kocsit és szép lassan megebédelt a
               fogadó kerthelyiségében. Ebédnél pezsgőt ivott, a mi meglehetős feltünést keltett a
               többi asztalnál, noha vizespalackba töltve állittatta maga elé a habzó italt. De hát
               bánta is ő, hogy bámészkodnake rá az emberek, vagy sem. Neki ma nagy napja volt: az
               anyját temette; s a pezsgős poháron keresztül a kétségbeeséssel nézett
               farkasszemet.</p>
            <p>Kint a pályaudvaron az étterem előtt teritett kerek fehér asztalnál Ollárné lassan
               falatozta a rántott harcsát, a mikor egyszerre csak letette a villát, és kicsit
               sápadtan pillantott a párjára:</p>
            <p> Nem birok többet enni, Matyikám.</p>
            <p> Mi? Miért? Rosszul vagy?  hajlott feléje ijedten a nagyüstökü hegedüs.</p>
            <p> Nem tudom,  felelte bizonytalanul a fiatal asszony.  Talán sok volt az a dinnye
               AdaKalehn.</p>
            <p> Végy be egy kis szódabikarbónát, lelkem! Vagy igyál egy kis jó bort! Várj!  s
               fürgén csöngetett a pincérnek, a jegygyürüjével kocogtatva a vizespoháron.</p>
            <p>Ebben a pillanatban előreszögezett fejjel és olyan zavaros szemmel, a melyikről
               tüstént észre lehetett venni, hogy csak jól beszeszelt léleknek lehet a tükre,
               felbukkant a bejáratnál György urfi alakja.</p>
            <p>Tera, a ki arccal arrafelé ült, meglepetten, (még pedig a fiu dult arcának a láttára
               inkább fájdalmasan, semmint kellemes meglepődéssel) sugta az urának:</p>
            <p> György! Matyikám, György!</p>
            <p>A kanáriképü gyerek akkor már meglengette a kalapját, akkorát kiáltva, hogy egyszerre
               mindenki odanézett:</p>
            <p> Ohohohó, hát ti nem utaztatok el! Hohó, csókolom a kezedet, szép menyecske!
               Csókolom a kezedet!</p>
            <p> Ez ivott,  sugta az egérszemü a feleségének, s fölállt, az érkező elé nyujtva a
               kezét:</p>
            <p> Isten hozott. Én vagyok az a bizonyos sógor. Hogy kerülsz ide! Ülj le!</p>
            <p>A Fafütyök meglehetős zajjal telepedett le a harmadik székre, szembe az unokahugával.
               A kalapja hátra volt csapva, a kis kézitáskáját lelökte maga mellé, a botja hegyét
               pedig idegesen táncoltatta a szék lába között az aszfalton.</p>
            <p>A fájó sóvárgás Tera után, a mi oly gyors elhatározással hozta el ide Herkulesről, a
               hirtelen ivott pezsgőnek a gőzében epés keserűséggé aszalódott benne és a régi
               szelidségből ugyis egyre jobban kivetkőződő legénykének még éppen csak az hiányzott,
               hogy egy korsó sört hajtson föl Ollárék asztalánál.</p>
            <p> Köszönjük az órát,  mosolygott a fiatal asszony, miután lassan az ajkához
               érintette a boros poharat  igazán remekmű.</p>
            <p> Száz koronát adtak érte a zálogházban,  szerette volna tréfásan megtóditani a
               zenész, de csak ugy gondolatban, mert a valóságban ámultan tekintett György urfira, a
               ki lecsapván a sörös korsót az asztalra, bántón nevetett:</p>
            <p> Hát jól szuperál? Tudtam, hogy ilyen éhes muzsikusnépnek elkel az ilyesmi.</p>
            <p> György!  szólt rá Tera elhalványulva az asztalfőről.</p>
            <p> De kérlek!  akarta mondani megbántódott hangon a nagyüstökü.</p>
            <p> Vagy talán,  fordult szembe vele most magából kikelt képpel a fiu  vagy talán nem
               tetszik? No lám,  immár elkövetkezett az agyvelejében a részegségnek az a pillanata,
               a mikor az öntudat pányvájáról elszabadult gondolatok vad iramban futnak föl az ajkra
               a lélek zavaros fenekéről  nemhogy örülne, hogy szóba állok ilyen emberrel, (
               György!  ismételte szigoruan az asztalfőn a menyecske.  No, no!  hunyorgatott rá
               idegesen az egérszemü), hanem még ő henceg! Nyomorult, éhenkórász muzsikus! Ripacs!
               Hát ezért a fráterért kellett elhagynod engem?  fordult dühösen a második ágbeli
               unokahugához, miközben feldöntötte az abroszon az üres söröskorsót.  Vagy már te is
               Kamenov gróf után szaladgálsz, azért ütötted meg magadat? Mondta a szobalány...</p>
            <p>Ennél az utolsó mondatnál, a mig Tera halálsápadtan kapaszkodott bele az ura karjába,
               ( Ne, ne, Matyikám! Hiszen látod, hogy nem tudja, mit beszél!), Ollár fölugrott, és
               ki tudja, talán még meg is üti a hadonászó kanárifejüt, ha szerencsére be nem robog a
               pályaudvarra a keleti expresszvonat, és a kis Rahóthy a mellénye zsebéből odalökvén a
               pincérnek a sör ára fejében egy ezüstforintost, ki nem rugja maga alól a széket és
               ezzel a szóval, hogy:</p>
            <p> Eh, mit beszélek különben ilyen népséggel!  szitkozódva föl nem ugrik a
               vonatra.</p>
            <p> Részeg bolond!  morogta a foga közt a férj a fölindulástól reszkető hangon, (a
               szomszéd asztaltól rájuk bámészkodó emberek felé fordulva), mig az őzszemü Tera
               ugyanekkor eltorzult vonásokkal dült hátra a széken:</p>
            <p> Matyikám... nagyon rosszul vagyok...</p>
            <p>A görögdinnye ártotte meg, vagy a csolnakázás, vagy az izgalmas jelenet, de való
               igaz, ilyen állapotban szó sem lehetett az elutazásról és a megrémült férj szépen
               visszakocsikázott a fájdalmasan nyögdicsélő asszonykával a „Duna”szállóba.</p>
            <p>Az expressz elrobogott, György urfit pedig bent a kocsi fülkéjében hamarosan elnyomta
               az álom. A mikor bejött a kalauz, egy pillanatra magához tért annyira, hogy belenyult
               a mellénye zsebébe, s a markába nyomta a jegyet, hanem aztán ujra ugy elaludt
               (nemcsak az italtól, hanem a kimerültségtől is, hisz már egész éjjel is utazott),
               hogy föl sem ébredt, a mig csak a vonat este háromnegyed tizkor be nem robogott a
               szegedi pályaudvarra.</p>
            <p> Szeged!  kiáltotta kint a kalauz, s erre a szóra a kis Rahóthy megdörzsölte a
               szemét.</p>
            <p> Szeged,  motyogta ő is.  Ahá!  Sem azt nem tudta, honnan jön, sem azt, hogy hova
               akart utazni, csupán az jutott eszébe, hogy itt van Szegeden Edöméri Miska, a ki épp
               olyan szerencsétlen, mint ő; s ennek a közös szerencsétlenségnek az örömére gyors
               elhatározással kiszállt a vonatból. És ment, egyenest a pályaudvar előtt várakozó
               bérkocsikhoz.</p>
            <p> Legalább eldiskurálunk egy kicsit az öreggel,  motyogta magában mámoros fővel. 
               Biztosan rátalálok valami korcsmában.</p>
            
         </div>
         <div type="chapter"> 
            <head>XXXVII. FEJEZET.</head>
            <p>Az orvos, a kit Ollár mindjárt elhivatott, mihelyt a kétfogatu visszavitte őket a
               vasuttól a Dunaszállóba, kijelentette, hogy az asszonyka állapotára való tekintetből
               utazásról szó sem lehet néhány napig. És ezt másnap is kijelentette, meg harmadnap
               is, ugy hogy akkor maga Tera mondta meg neki, hogy holnap már ne fáradjon el a doktor
               ur, mert ők bizony elutaznak.</p>
            <p> Elég volt  magyarázta aztán az urának  kidobni a három látogatásért tizenkét
               koronát. Kérlek, Matyikám, ez az ember képes volna elvizitelni nálunk az egész
               akontódat.</p>
            <p>Az első napokban, a mig a dinnyebánó menyecske komolyan rosszul volt és a
               kimerültségtől bágyadtan feküdt az ágyban, a facér muzsikus a felesége üres teáját,
               avagy pohár tejét is, meg a maga ennivalóját is felhozatta a pincérrel a szobájukba.
               Magának ugyan takarékosság szempontjából mindjárt hétfőn megpróbált husz fillér ára
               szalámit venni a városban, hanem az olyan becstelen izü volt, hogy kevés hija, hogy ő
               is bele nem betegedett. Mást pedig, noha három boltot is beszaladgált, nem tudott
               keriteni, kivévén egy kis brinzát, de annak meg a nyügösködő Tera nem birta türni a
               szagát. Különben is a pincér feljött az étlappal, hogy nem parancsolnake vacsorát,
               és ez döntött. A pincér előtt nem lehetett takarékoskodni: a vendéglőből kellett
               fölhozatni az ételt.</p>
            <p>Negyedik napra már megint nem volt meg Matyiéknak az utiköltségük. Kifizették  mit
               tegyenek  a szobát, az orvost, a gyógyszert, az ételszámlát, és mindezek után az
               egérszemü hegedüs kirakta az asztalra az életepárja előtt (a ki már akkora fölkelt)
               az összes vagyonát, vagyis egy korona nyolcvankilenc fillért.</p>
            <p> Szent Isten,  pillantott rá Tera rémülten  hát hogy’ lehet ez?</p>
            <p> Hogy’ lehet, hogy’ lehet?  zsémbelődött szapora szóval a zenész.  Mindjárt
               megmutatom neked, hogy’ lehet. Csak, hol egy ceruza, hol egy ceruza?</p>
            <p>S előkeritvén a tintatartóról a ceruzát, hozzálátott az ujság szélén a
               számadáshoz.</p>
            <p> Hát, kérlek alásan, Herkulesen kiadtunk a szállásra, temetésrendezőnek, orvosnak s
               az apróságokra hatvankilenc korona nyolcvan fillért. Már most a vonat Orsováig egy
               korona husz, kocsi kétszer a vasuttól öt hatvan, vámmal hat negyven...</p>
            <p> Hát mennyi az?</p>
            <p> Várj csak. AdaKalehra csolnak, ott szivar, cigaretta, pohár, dinnye, feketekávé
               borravalóval, hat korona hetven, szobaszámla négy napra huszonnyolc, borravaló négy
               husz, orvos három nap tizenkettő.</p>
            <p> Jó, hogy leráztam a nyakunkról...</p>
            <p> Mindegy, mindegy... Tizenkettő, az összesen százhuszonkilenc ötven.</p>
            <p> Szörnyüség!</p>
            <p> Várj! Orvosság, mibe került?</p>
            <p> Kettő tiz.</p>
            <p> Kettő tiz, az százharmincegy hatvan.</p>
            <p> És a mit megettünk? Itt, meg vasárnap a pályaudvaron?</p>
            <p> Az hat, meg négy husz, meg  hogy is volt tegnap este az a filé?...</p>
            <p> Egy nyolcvan...</p>
            <p> És az ebéd, reggeli,  dohogott még valamit számitgatva  az egy, marad tiz, az öt,
               az hat, marad egy, az három, az harminchat korona ötvenegy fillér...</p>
            <p> Maga az étel...</p>
            <p> Az, cigarettával együtt. Százharmincegy hatvan és harminchat ötvenegy, az összesen,
               egy, tizenegy, marad tiz, az nyolc, hat, az egy, vagyis az egész százhatvannyolc
               tizenegy... És most már mit eszünk ma ebédre?</p>
            <p> De hogy’ utazunk el innen? Oh, Istenem, mi lesz belőlünk!  kulcsolta össze a kezét
               a fiatal asszony.  Bár sohse csaltál volna ki AdaKalehra, Matyikám, akkor már rég
               otthon lehetnénk!</p>
            <p> Én csaltalak?</p>
            <p> Hát nem te mondtad?</p>
            <p> No igen, mondani mondtam, drágicám, de ki ette a görögdinnyét?</p>
            <p> Ugy? Hát most már azt a kis görögdinnyét is sajnálod tőlem?</p>
            <p> Kis görögdinnyét? Jézusom, hisz akkora volt, mint az én fejem kétszer! Ez neked kis
               görögdinnye?</p>
            <p> Na jó, csak bánts, Matyikám! Mintha bizony az egészet megettem volna.</p>
            <p> Ahá, ahá, a héját csakugyan otthagytad,  kiáltotta a férj, és nevettében akkorát
               ugrott a szava mellé, akár valami kos.</p>
            <p> No hát,  felelte az asszonyka  ez már igazán nem szép magától, lássa! Ha már én
               tőlem sajnálja azt a nyomorult dinnyét, legalább nem volna szabad irigyelnie attól a
               kis ártatlantól.  És könny pergett végig az arcán.</p>
            <p>Kopogtattak. A hamvasarcu gyorsan levetette magát a divánra s befelé fordult rajta,
               hogy ne láthassa meg a könnyes szemét, a ki bejön.</p>
            <p> Szabad!  kiáltotta harsányan Ollár, és elejbe állt a belépő pincérnek.  Ahahá, az
               étlapot hozza, barátom, az étlapot? Nagyon jó, ugyis már le akartam küldeni érte,
               mert lássa, szegény feleségem ismét rosszabbul érzi magát, és igy ujra el kell
               halasztani az utazásunkat. Hagyja csak itt, majd választunk és leüzenek a
               szobaasszonnyal!  vette át a kártyát, s a pincér távozta után szinte szavalva
               olvasta föl bünbánóan a csöndesen zokogó menyecskének a jobbféle ételeket.</p>
            <p> Becsinált leves, rántott harcsa, paprikás csirke, rizsfelfujt, gyümölcs, bor,
               feketekávé. Ezt most mind föl kell hozatni, drágám, mind föl kell hozatni.</p>
            <p> Már hogy lehetne, az Istenért?  kérdezte fátyolozott hangon a hamvasarcu, felülvén
               a diványon.</p>
            <p>Matyi hozzája hajolt.</p>
            <p> Ez,  suttogta titokzatosan  az Isten ujja. Itt már megszokták, hogy a szobánkban
               szolgáljanak föl mindent, hát most csak az a fő, angyalom, hogy ne nézegessük az
               ételek árát, hanem étkezzünk lehetőleg urasan és előkelően.</p>
            <p> Miből fizetjük ki, Matyikám, az Istenért? Oh, bár az az ostoba Fafütyök se izgatott
               volna fel ugy a butulásával a pályaudvaron; talán nem lettem volna rosszul!</p>
            <p> Ne törődj vele, szivecském, te ne törődj vele! Már irtam Felicitinek, hogy küldje
               el sürgősen az augusztusi akontót. De ha ezek itt most megszimatolják rajtunk, hogy
               egy garasunk sincsen, akkor még ma kitesznek, aranyom, az utcára; még ma
               kitesznek.</p>
            <p>Tera letörülgette a szeméről a könnyet és mélyet sóhajtott.</p>
            <p> Hidd el, Matyikám, valami átok van rajtunk.  És, a hogy’ kezét az ura meleg
               kezében pihentetve egy pillanatig bágyadtan lehunyta a szemét, egyszerre maga előtt
               látta uszni a megáradt Csernán a péntek éjtszakai borzalmas fehér macskát, a mint a
               vizen tovarohanó galyak tetején a felborult szék lábáról dorombolva visszatekint
               feléje a villámos lámpafényben és a hegyes, fehér fogát villogtatja:</p>
            <p> Miáauuu, mit csináltok? Hogy’ akarjátok megtalálni az üdvösséget a földön? Elfogy
               a gázsi! Hogy’ boldogultok? Éhenhaltok!</p>
            <p>Aztán, mint valami szent borzongás, végigfutott rajta a kezefején érzett tenyérnek a
               melegsége, s hirtelen kerekre nyitott szemmel meredt rá az urára, a kit ilyen
               kétségbeejtő helyzetekbe sodort a szerelme, meg másoknak a rossz indulata:</p>
            <p> Neked is olyan muzsika van a lelkedben, Matyikám,  rebegte gépiesen  a melyikre
               csak ideális szöveget lehet irni?</p>
            <p>És, mintha álomból ébredt volna, elmesélte neki, mit nyávogott akkor a fehér
               macska.</p>
            <p> Nem kell képzelődni, kicsikém,  vigasztalta vidáman Ollár, s csókot cuppantván a
               felesége kacsójára, felállt, félrefordult és fütyörészni kezdett. Azaz, hogy csak
               kezdett volna, de  mivel a torkát gyalázatosan fojtogatta valami, a mit mindenáron
               vissza kellett szoritania magába, hát füttyszó helyett csak ilyenféle tompa
               fuvóhangot hallatott, hogy:</p>
            <p> Ffu...ffu...</p>
            <p> Matyi, te sirsz!  pattant föl a másik a divánról, s pillanat mulva már ott
               csüngött az ura nyakában.</p>
            <p> Ffu...ffu... A csuda verje meg azt az étlapot, hogy nem tudok tőle fütyülni!</p>
            <p>Becsöngették a szobaasszonyt és megrendelték nála az ebédet: becsinált leves, rántott
               harcsa, paprikás csirke, rizsfelfujt, gyümölcs, bor, feketekávé, meg (az adakalehit
               már elfüstölte a férj) cigaretta.</p>
            <p>Különös a sors játéka. A szegény muzsikusék Herkulesfürdőn éheztek, mivel nem volt
               pénzük. Most pedig itt ugyanebből az okból már reggel sonkát kellett falatozniok a
               tea mellé, kénytelenek voltak urasan tizórázni s uzsonnázni, ebédre meg vacsorára
               pedig mindennap valóságos lukulluszi lakomát kényszeritett rájuk a végzet.
               Természetesen mindezt fönt a szobában és világért sem odalent az étteremben, a hol
               esetleg rögtön fizetni kellett volna. Ha a pincér vagy a szobaasszony bejött, a
               menyecske mindannyiszor sietve vetette végig magát a divánon, s éppen csak a
               takaritás idejére vonult ki, bágyadtan kapaszkodva bele az ura karjába, a
               falépcsőházba.</p>
            <p> Ah, ah, édes Jancsovicsné (röstelte amugy keményen csak „szobaasszonynak”
               szólitani), legyen szives, hozzon ki széket!</p>
            <p>Azon üldögélt, mig a muzsikus csöndesen szippantgatta az oldalán a cigarettát. A
               lépcsőházból, a hol ilyenkor időztek, (a szolgálatkész nénike különben a „nagyságos
               ur” számára is hozott ki széket), széles ablak nyilt egyenest a Dunára. Azon
               jöttekmentek a hajók. Pöfögő uszályosok, méltósággal sikló személyszállitó gőzösök.
               Ki lefelé iparkodott, ki fölfelé, de akár erre haladtak, akár amarra, a fogoly
               házaspárnak mindannyiszor elfacsarodott a szive a láttukra.</p>
            <p> Istenem, ha már mi is igy mehetnénk!</p>
            <p>Odalent a kapus fülkéjéből olykor fölhallatszott a szobapincér hangja, s a kis zenész
               meg a felesége ilyenkor titkos remegéssel huzódott közelebb egymáshoz, és még a szó
               is elhalt az ajkukon:</p>
            <p> Jaj, hátha feljön, és átnyujtja a számlát!</p>
            <p>Nem, nem. Az uri étkezés meg a hétkoronás szoba (most már olcsóbb is megürült, de
               ilyen körülmények közt a világért sem lehetett átköltözködni bele) megtette a maga
               hatását. A derék szobapincér  ő volt egyuttal a szállóbeli vendéglő és kávéház
               fizetőpincére is  akárkit inkább lefülelt volna, semhogy őrájuk gyanakodjék.</p>
            <p>Igy éltek folytonos, kétségbeesett várakozás, remegés, de a mellett napi
               tizenkéttizenhat koronás étkezés közt teljes egy héten keresztül; mert arról az első
               négy napról, a melyiknek a számláját már kifizették, nem is beszéltek. Ollár
               időközben még egy expresszlevelet, harmadnapra pedig táviratot menesztett
               Felicitihez az augusztusi ákontóért, Levisznyey Árpádot pedig, ugyancsak
               expresszlevélben, fölszólitotta, hogy küldje meg neki rögtön, táviratilag azt a
               csekély harminc koronát, a mivel három hónapja tartozik neki, s ezenfelül még
               lehetőleg kétszáz koronát, mert Tera Orsován megbetegedett, s egy fillér nélkül
               vannak. Ezekre a posta, meg távirati költségekre szerencsésen rájuk áldozta az
               utolsó hatosát, ugy hogy a mikor a hetedik nap reggelén, vagyis az orsovai mulatság
               második szerdáján végre bekopogtatott hozzájuk a fizetőpincér  egyelőre nem is a
               szoba,  csupán a heti étlap számlájával  hát szegény kis muzsikusékat huszonkét
               fokos melegben (R°) majd a hideg törte ki erre a látogatásra.</p>
            <p> Jól van, jól van, édes barátom,  forgatta az egérszemü a keze közt a napi
               költségekről irt cédulákat,  majd átnézem őket és délután kiegyenlitem.</p>
            <p> De miből?  szólalt meg a rettenetes férfiu távozta után Tera siri hangon, a mint
               föltápászkodott a gyöngélkedést jelző diványról.</p>
            <p> Miből? Miből?  vájkált az üstökében a családföntartó.  Hát ki táplálja az ég
               madarait és a mezők liliomát? Az igaz,  folytatta megállván a párja előtt,  az
               igaz, hogy sem az ég madarai, sem a mezők lilioma nem esznek sonkát reggelire, és
               nem szivnak, hitelbe, csempészett török cigarettát. De hát délig még jöhet a postán,
               jöhet a postán...</p>
            <p> Jöhet ám! Majd mit mondtam, hogy mi, Matyikám! Nem törődik mivelünk senki. Ki
               fognak lökni bennünket az utcára, mint valami csavargót!</p>
            <p>„Matyikám”at azonban nem lehetett oly könnyen megtörni. Hátratett kézzel járkált
               leföl a szobában, és erőltetett jókedvvel biztatta az asszonyt:</p>
            <p> Nem szabad elcsüggedni, picinyem, nem szabad elcsüggedni!  S tanácstalan
               kétségbeesésében már maga sem tudván más vigasztalást kitalálni, ama, németből
               áthimzett, rámás, bársony falitáblácska szövegét idézte, a melyikkel többnyire derék
               üvegkereskedők kirakatában szoktunk találkozni  hát elfelejtetted már, Teruska, 
               no ne sirj, no!  hogy „a hol hit, ott szeretet, a hol szeretet, ott áldás, a hol
               áldás, ott béke, a hol béke, ott Isten, a hol Isten, ott szükség nincsen.” Hát
               elfelejtetted már, Teruska? No, miért sirsz?  S nagyobb nyomaték okáért ujra odaállt
               az erkélyajtóba fütyülni.</p>
            <p> Ffu...ffu...</p>
            <p>Csodálatos, de igazán mily nagyon is csodálatos dolog az ilyesmi a mai világban!
               Egyszerre csak halk kopogtatás hangzik az ajtón, s rá rögtön, meg sem várva a
               „szabad”ot, bekukkant a szobaasszony. A zenész feleségének már nem volt ideje
               ültéből levágni magát a diványra, hát inkább hamar fölállt, háttal az ajtónak, mig a
               férj még egy lépéssel kijebb huzódott az erkélyajtóba:</p>
            <p> Ffu...ffu...</p>
            <p>A divány fölött azonban ott lógott a falon a tükör, és a hogy Tera a fal felé
               fordulva fölállt, a gyalázatos üveglap egyszeriben odavetette a kisirt arcát a
               borzasfejü Jancsovicsné szemébe. Az, noha már azért is jött be, mert az ajtó előtt
               megütötte a siró hang a fülét, megdöbbenve állt meg a különös látványra.</p>
            <p> Nagyságos asszony, kérem,  szólalt meg sajátságos melegséggel  miért tetszik
               sirni?</p>
            <p> Tetszik a kutyának!  szeretett volna, az ösmert elmésség szerint hátraszólni a
               férj, hanem most már ugy benne volt a fütyülésben (ffu... ffu...), hogy nem tudott
               tőle szabadulni.</p>
            <p> Mi történt, édes jó nagyságos asszony, kezit csókolom?  ismételte meg a kérdését,
               miután nem kapott választ a nénike.  Ne tessék haragudni rám, nem tiszteletlenségből
               kérdezem, talán valami baj van? Talán?...</p>
            <p> Nincs semmi, édes Jancsovicsné!  tört ki most a menyecskéből egyszerre teljes
               erejéből a zokogás.  Csak!...</p>
            <p>Elhallgatott. A kis bicegő közelebb lépett.</p>
            <p> Nagyságos asszony, már tessék megbocsátani, hogy ilyen tolakodó vagyok, de... de
               mindig ugy tetszett mostanában a postát várni. És a posta nem jött. Hát csak azt
               szeretném mondani, kedves jó nagyságos asszony, hogy, ha talán...</p>
            <p>A fiatal asszony csak zokogott, a nélkül, hogy egy szót is képes lett volna
               értelmesen kiejteni. Ollár, a kinek most végre sikerült abbahagynia a fütyülést,
               kicsit sápadtan, hanem azért nevetve lépett oda az őzszemühöz:</p>
            <p> Ne sirj, csacsikám! Ne sirj, édes kis csacsikám! Még nem jött meg a mai posta!</p>
            <p>Jancsovicsné most már nekibátorodva folytatta:</p>
            <p> Nagyságos asszony, kérem, nagyságos ur, ne tessék várni azt a postát! Méltóztassék
               megmondani, mennyire van szükségük, és én igazán a legnagyobb örömmel szolgálok
               vele. Van egy pár megtakaritott forintom...</p>
            <p>Fordult egyet, és öt perc mulva behozott kétszáz koronát.</p>
            <p> Elég lesz, nagyságos ur, kérem? Ebből kifutja a szobaszámla, meg az étlap is, meg a
               vasuti költség is Budapestre. Sose tessék szabadkozni! Hisz a nagyságos asszony olyan
               aranyos, szép asszony... Majd meg tetszik küldeni hazulról, mire meglesz a lányomnak
               az eljegyzése!</p>
            <p>Ezzel kiosont, mint valami álombéli jelenés. A „Háromkirályok” szerzője, meg a
               férjezett sárgarépakisasszony összenézett. Aztán a könnyükön keresztül elkezdtek
               mind a ketten görcsösen kacagni:</p>
            <p> Istenem, egy szobaasszony! Egy vadidegen szobaasszony!</p>
            
         </div>
         <div type="chapter"> 
            <head>XXXVIII. FEJEZET.</head>
            <p>Ollár postai meghatalmazást adott Jancsovicsnénak, hogy ha pénzt érkezik a cimükre,
               hát átveheti. Felicititől kellene érkezni (az augusztusi ákontóra kölcsönzött negyven
               korona levonásával) még százhusz koronának. Levisznyey pedig  azt csak magukban
               számitgatták  talán csak elküldi (többet már nem is vártak tőle) legalább a harminc
               koronányi adósságát. Ez a két összeg együtt már százötven korona, s a hátralékos
               ötvenet is majd megküldik valahogy. A mint lehet. Mielőbb. Csak éppen hogy azt nem
               mondták, hogy tüstént, a mint Budapesten kiszállnak a vonatból. De hát hiszen azt már
               igazán bajos is lett volna megigérniök, a mikor egyelőre csupán az a tizenegy korona
               negyven fillér volt az összes vagyonuk, a mit a számlák s az utiköltség kifizetése
               után még megmenthettek.</p>
            <p>Végezetül érzékenyen elbucsuztak a derék, sőt ritka módon derék szobaasszonytól, a
               facér muzsikus megigérte neki, hogy mihelyt Budapestre érkeznek, nyomban megirják
               neki a lakásuk cimét! ( Most még nem tudhatjuk, Jancsovicsné, hol leszünk, most még
               nem tudhatjuk), s ha bármire lesz szüksége a jövőben, forduljon csak bizalommal
               hozzá. Igen, igen, forduljon csak egész bizalommal hozzá.</p>
            <p>Aztán elutaztak.</p>
            <p>Budapesten  ezer szerencse  a hegedüs régi szobaasszonyánál csakugyan került egy
               üres szoba. Negyvennégy korona havonkint, ámbár az igaz, hogy nem volt se kényelmes,
               se szép, se világos; hanem, a mi egyelőre minden más lakásnál becsesebbé tette a
               számukra, nem kellett mindjárt kifizetni.</p>
            <p> Tudja, kedves jó Gombai néni  magyarázta a pápaszemes, töpörödött máminak a zenész
                egész nyáron át Herkulesfürdőn voltunk, és rémülten (Tera szomoruan bólintott rá,
               hogy de még milyen rémülten!), akarom mondani, rémitőn kiköltekeztem. Valósággal
               megnyuztak bennünket, Gombai néni, valósággal megnyuztak.</p>
            <p>Elhelyezkedtek az egyablakos, szük udvari helyiségben.</p>
            <p> Az első otthon, babuskám, az első otthon,  és cirógatva ölelte magához a
               feleségét.</p>
            <p>Most már azután férfiasan hozzá kellett látni a kenyérkereséshez. Miután
               megreggeliztek (a néni adott nekik kávét, fejenkint havi hat koronáért), Ollárnak
               első dolga volt elszaladni hazulról  munka után. Fölloholt Felicitihez a lakására.
               Nincse valami ujság? Miért nem küldte el az ákontót?</p>
            <p> Hjaja, barátom, Csengedi Mari nem engedte. Irt nekem, hogy semmiféle ákontót nem
               szabad egy hónapnál előbb kiutalványozni.</p>
            <p> Hát az a Levisznyeyféle mozgófényképszinház? Csakugyan meglesz?</p>
            <p> Meg hát. Még nem látta? Nézze meg, milyen csinos kis bódé. Szemközt a Divával.
               Hjaja, persze, barátom, persze, maga most biztosan odamegy zongoristának. Mi?
               Olvastam, hogy sógorok lesznek. Vagy nem a testvére a feleségének az a Rahóthylány,
               a kit a „műintézeti igazgató” ur elvesz?</p>
            <p> De igen, de igen, a testvérnénje a feleségemnek. Csakhogy tudja, direktor ur, nem
               vagyunk valami jó viszonyban.</p>
            <p> Ne törődjék maga azzal! Azért csak adhat magának egy zongorista állást a
               „mozi”jában, vagy micsoda!</p>
            <p>A nagyüstökü a fejét rázta:</p>
            <p> Nem, nem, direktor ur, majd inkább hegedű meg zongoraleckét adok. Nem énnekem való
               az a „mozi”munka. Hát a „Háromkirályok”? A szinháznál van már a darab? Igen? Olvasta,
               direktor ur? Még nem. Hát mikor olvassa el, kedves direktor? Hm, hm, mert roppantul
               szeretnék más szöveget iratni rája. Az a szerencsétlen Apafi végkép tönkretette a
               verseivel a darabot.</p>
            <p>Hosszas tanakodás után megállapodtak abban, hogy Feliciti majd kikeresi a fiókjából a
               „Háromkirályok”at, és elolvassa. Ha tetszik neki, akkor mindjárt a megnyitás után
               műsorra tüzeti, s ebben az esetben még a nyáron utalványoznak ki rá előleget. Ha
               pedig csakugyan olyan képtelen szövege van, mint a hogy Ollár mondja, de azért szép a
               zenéje, akkor majd ő maga keres szövegirót hozzá. Jó szövegirót. És, ha csak lehet,
               előadatja.</p>
            <p>A kis muzsikus hálálkodva bucsuzott el a becsületes vén szinésztől, és boldogan
               röpült haza az életepárjához.</p>
            <p> Nem kell sokáig nyomorognunk, babuskám, Feliciti elolvassa a „Háromkirályok”at! 
               S az ő hebehurgya, ismétlő modorában nagy örömmel ujságolta el, hogy mit végzett a
               Diva igazgatójával.</p>
            <p> Most már csak addig kell gondoskodni a legszükségesebbről, aranyom,  és fogván a
               kalapját, ujra elszaladt. Zeneleckét nézni.</p>
            <p>Először is Berzéthey Pumpiékhoz sietett. Nem voltak idehaza. Nyaraltak
               Budakeszin.</p>
            <p> Hm, ez hiba,  kaparászta meg a tarkóját az egérszemü, s indult egy házzal odébb.
               Az ám, az ám, de a hol csak ösmerős házhoz akart bekopogtatni (az sem volt valami
               sok), mindenütt lelakatolt ajtó meredt rá a folyosón.</p>
            <p> Nyaralnak, nyaralnak,  dünnyögte magában csüggedő kedvvel,  hajhhajh, pedig
               tudom Istenem, egyik se nyaral olyan urasan, mint mi nyaraltunk!</p>
            <p>Senkit sem talált otthon. Végre eszébe jutott, hogy betér néhány ismerős
               zeneműkereskedésbe, s ott kitéteti cédulán a kirakatba, hogy:</p>
            <p>Ügyes zongora és hegedüművész,</p>
            <p>  zenekari tag  elvállal háznál</p>
            <p> zongora vagy hegedüleckét;</p>
            <p> nyaralóban is.</p>
            <p>A cédulák ki is ragasztódtak a kirakatokba, s a muzsikus most már abban a reményben
               baktatott haza, hogy holnapig biztosan akad egy tanitványa. Másnap azonban hiába
               járta végig a tegnapi üzleteket, az „ügyes zongora és hegedümüvész” iránt még nem
               érdeklődött senki. Sem másnap, sem harmad, sem negyednap. Ekkorra már teljesen
               elfogyott a maradék tizenegy korona, s nem volt habozni való idő. A Divaszinház volt
               hegedüse jelentkezett az első cimirodában cimszalagirásra. Ezer cimért kap két
               koronát. Jól van. Hazavitt egyszerre kétezer cimszalagot.</p>
            <p>És ettől fogva irták serényen a cimszalagokat. Ő is, a hitvese is. Reggel nekiültek,
               és első nap föl sem keltek mellőle estig. Nem is ebédeltek. Sem idejük nem volt rá,
               sem egy garasuk. Akkor a férj elszaladt a megcimzett szalagokkal az irodába, hogy
               majd fölveszi értük a pénzt, csakhogy mire odaért, már elmult hat óra és a helyiséget
               zárva találta. No ’iszen, kezdődik a herkulesi mulatság!</p>
            <p>Mégsem. Gombai néninek volt egy fölösleges koronája, és azt kölcsön adta másnap
               délig. Másnap délben pedig az egérszemü már kerek négy koronát hozott haza a
               cimszalagokért. Valóban, most kezdődött az igazándi élet. A kis házaspár egymagában
               annyi tintát fogyasztott naponta, mint a mennyit példának okáért egy főispáni titkár,
               (a kiknek tudvalevően bele szokott száradni a tinta a kalamárisukba), öt esztendőn át
               sem tudna elhasználni; reggel nekiláttak a munkának, délben csak épp annyi időt
               szakitottak maguknak, hogy hamar bekaphassák a másfél adag ebédet, (egy korona ötven
               fillérért), a mit Gombai néni napi husz fillér személyi pótlék fejében hordott föl
               nekik a szomszéd kifőzőből, s aztán, hajrá, ismét cimirás késő estig. Csak igy birták
               felszökkenteni a napi keresetüket kerek négy koronára, ebből az összegből a szoba
               árára is mindennap egy korona ötven fillért törlesztvén. Ah, ah, ha lehet
               térdszalagrend, hát ők meg bizvást kiérdemelték a cimszalagrendet.</p>
            <p>Tera már a második napon megirta Jancsovicsnénak a cimüket, s értesitette, hogy
               juliusban megkap a pénzéből a jó lélek százhusz koronát. A mire a szobaasszonytól is
               hamarosan megjött a válasz, hogy harmadnapra az elutazásuk után máris megérkezett
               harminc korona, táviratilag. Még pedig Levisznyey Árpádtól. Szöveg nem volt a
               táviratban. ( A kis kedves  gondolta Tera  képzelem, mennyire lenéz, hogy a
               pénzünket kértük tőle!) De hát  töprengett ákombákom betüi közt a derék
               Jancsovicsné  miért mondták a nagyságos asszonyék, hogy nem ösmerik az ő Katicája
               vőlegényét, holott bizonyosan jó lábon vannak vele? Egyébiránt, a mi azt illeti, ő
               most irni fog neki, hogy tudósitsa a lánya hogylétéről, mert sem Jancsitól, sem
               Katicától már egy hete nem kapott értesitést.</p>
            <p>Az őzszemü röstelkedve hajtotta össze a levelet.</p>
            <p> Szegény, becsületes Jancsovicsné, hogy éppen az én testvéremet kell annak a
               haszontalan semmiházinak feleségül venni!</p>
            <p>Mit tegyen, töprengett magában (cimirás közben) napokon át, hogy segitsen valamiképp
               a bajon? Egész csomó cimszalagot elrontott, a mig végre rászánta magát, hogy mindent
               megir Gusztának. Ollár azonban, a kinek elmondta a tervét, ellenezte a dolgot.</p>
            <p> Ugyan kérlek, mire való az a sok irkafirka? Ha akarod, ird meg a nénédnek, hogy
               jöjjön ide...</p>
            <p> Jaj, dehogy!  rettent meg a menyecske,  hogy telekürtölje vele a világot, hogy
               hogy vagyunk!</p>
            <p>A muzsikus a bajuszkáját kezdte rángatni.</p>
            <p> Ha szégyenled, hogy ebben a piszkos hónapos szobában lakunk...</p>
            <p> Dehogy szégyenlem, Matyikám, dehogy!  tolta félre maga elől a cimszalagokat amaz,
               szerelmesen hajolva át az urához.  Rögtön irok neki, hogy látogasson meg, mondani
               akarok neki valamit. „Fontos beszélni valóm van” vele,  ugye, igy irjam,
               Matyikám?</p>
            <p> Irhatod. Noha,  és nagyot koppintott a tolla hegyével az öblös tintásüveg fenekén,
               a hogy belemártotta  noha én azt hiszem, hogy tulajdonképpen az egésznek nincs semmi
               értelme. Elvégre minden férfi elbolondit legalább egyszer valakit, mielőtt
               megházasodik, és hidd meg, fiacskám, minket is csak az téveszt meg, hogy épp ennek a
               becsületes, jó asszonynak a lányáról van szó. Legföljebb Gusztának rontod el a
               szerencséjét. Ámbár, a hogy te beszéltél felőle, nem gondolnám, hogy még akkor is
               kieresztené a körme közül Levisznyeyt, ha az sülne ki róla, hogy hétgyermekes
               családapa, mikor holmi nyolcszáz forintos kishivatalnok helyett olyan embernek lehet
               a felesége, a kinek, ha megnyilik a „mozi”, némi szerencsével az egy esztendei
               jövedelme is felszökhet harmincezer koronára.</p>
            <p> Jézusom!</p>
            <p> Az ám. A „mozi”, barátom, a „rezgő fényárnyképfutamok”, a mint Apafi Mákony
               mondaná, nem „Háromkirályok”, hogy  add ide csak azt a névsort, lelkem! 
               cimszalagot kelljen mellette irni. Különben is egyáltalában mit törődsz velük, a
               mikor ők se törődnek teveled!</p>
            <p>És lecsapta a tollat az asztalra.</p>
            <p> No, most packát ejtettél rá!  vágott a szemével egy félrerakott kész
               cimszalagcsomóra Tera, s mert ebben a pillanatban kopogtatás hallatszott az
               ajtajukon, megrezzent:</p>
            <p> Vajjon ki jöhet?</p>
            <p> Talán a levélhordó,  felelte gyorsan amaz, és harsányan kiáltotta:</p>
            <p> Szabad!</p>
            <p>A házaspár meglepetten nézett az ajtó felé. Levisznyey, a sógor, lépett be a
               küszöbön.</p>
            <p> Ahahá, jó napot!  hajlott meg gyanus udvariassággal előttük.  Szervusztok! Kezit,
               akarom mondani, kezedet csókolom, kis sógorasszony!</p>
            <p> Hogy hogy’ kerülök ide, hehehe? Nagyon egyszerü, kedves Terácska, nagyon egyszerü.
               Szabad leülni? Oh, köszönöm, hehehe. Hát nem tudtam a cimeteket, és gondoltam, hogy
               Gombai néni bizonyosan utbaigazithat. Mert, ha nem csalódom, Matyikám, hehehe, hát
               mielőtt elutaztál, bizonyosan hagytál itt mosásban néhány gallért, hehehe, és már
               csak azért is eljöttél volna ide, mi? Hehehe.</p>
            <p> Hát hogy’ vannak? A mint látom, pompásan, mi? Hogy mit csinál Guszta? Óh, köszönöm,
               köszönöm, virul, akár a rózsa. A mamáék? Jaj, azok nagyon bánkódnak maga után, azaz
               hogy utánad, Terácska. De kérlek, Matyikám, én nem tréfálok! Már hogy a manóba
               tréfálnék, a mikor még a lakásukat is fölmondták, ugy bántotta őket a dolog.</p>
            <p> Megható,  dünnyögte Ollár  igazán megható.</p>
            <p> Igazán! Hát persze! Éppen itt a sarkon vettek lakást  és hátrafelé bökött a
               mutatóujjával:</p>
            <p> Természetesen nem is sejtették, hogy ti is ilyen közelben fogtok lakni. Nem, nem, a
               24ben. A második emeleten. Két szoba. Iigen, elég az nekik. Hogy még augusztus
               előtt? Iggen, hoggyne! Julius végén lesz az esküvő. Hehehe, az öregek is azt
               mondták, hogy hamar, de hát, tudjátok, kérlek, augusztus huszadikán már megnyilik a
               „Káprázat”  hallottál már felőle, nemde?  és addig legalább három hetecskét mégis
               nászuton is szeretnénk tölteni, hehehe. De nem megyünk Orsovára, hehehe!</p>
            <p>Tera szólt közbe hidegen:</p>
            <p> Azt gondolom.</p>
            <p> Hanem, izébe, hehehe, a Riviérára,  folytatta sebesen a sógor, s aztán
               elhallgatott egy szemhunyoritásnyira. Majd nagyon nyájasan fordult a
               muzsikushoz:</p>
            <p> Bocsáss meg, kérlek, hogy nem küldtem többet, hanem épp akkor igazán lehetetlenség
               volt. Most azonban,  és előkelően vetette hátra magát a széken  szivesen. Nagyon
               szivesen.</p>
            <p>Rátartin gombolta ki a kabátját, s méltóságos mozdulattal nyult be a belső
               zsebébe:</p>
            <p> Mennyit parancsoltok?</p>
            <p>A két cimszalagirónak összevillant a szeme.</p>
            <p> Köszönöm,  nevetett kicsinylőleg a muzsikus  most már nincs szükségünk a...</p>
            <p> Azaz, hogy  vágott a szavába a másik, és a hamvas arcán rózsásan csattant ki a pir
                tudja mit, Levisznyey? Kétszáz koronát kaptunk kölcsön, abból harmincat már
               visszaadtunk neki, küldje el a hátralévő százhetven koronát Orsovára... Majd mi
               megfizetjük magának. A „Duna”szállóba. Tudja, a Katica anyjának.</p>
            <p>Guszta vőlegénye nyelt egyet, aztán elnevette magát:</p>
            <p> No, ha már ilyen epés a sógorasszonyka, hát elárulhatom,  mondta némi nyomatékkal
                hogy ezért jöttem. Lehet veletek okosan beszélni? Mit? Hogy attól függ? Hát kérlek
               alásan,  és nyeglén szétvetette a lábát, miközben a két tenyerét rácsapva a térdére,
               előrehajolt  nevetséges dolog az egész! Megkaptam az anyja levelét; ebből gyanitom,
               hogy ti valami együgyü pletykát hallhattatok tőle,  kérlek, kérlek, légy szives
               meghallgatni!  nekem azzal a lánnyal semmi bajom sincsen, hát csak arra akarlak
               kérni benneteket, hogy... izé, ne szóljatok Gusztának semmiről. No igen, igen, én
               is ugy értem, hogy nem vagytok valami jó viszonyban a familiával és most bizonyosan
               engem is gyülöltök, hehe,  mi?  hát ne csináljatok zavart. Jó, jó, köszönöm. Ugyis
               ez az egy időszak van az emberi életben, a mi hát igazán szép, a mátkaság, meg a
               mézes hetek ideje, mire való volna azt is megmérgezni? Na nem? Helylyes! Helylyes!
               Hát mennyit küldjek a máminak a nevetekben? Százhetvenet?</p>
            <p> Á, semmit, Árpi, csak ugy mondtam,  állt föl Tera a rongyos kék kanapéról.</p>
            <p> De miért ne küldene, kérlek? Miért ne?  kezdett el Matyi ur leföl járkálni, de
               csak kis körben, mert hosszu lépésekre nem volt hely az asztal, meg a két ágy közt a
               szobában.  Neki van, nekünk nincs, annak kell, és én ugyis megadom neked a
               „Háromkirályok”ból.</p>
            <p> Előadatja Mária Pavlovna, a hogy Kamenov gróf hivja ő méltóságát?  mosolygott
               gunyosan a volt főhadnagy.</p>
            <p> Előadatja Feliciti!  toppantott a lábával a kis hegedüs.  Eichner bárónéhoz semmi
               közöm.</p>
            <p> Hogyhogy?  csodálkozott a sógor.</p>
            <p> Már nem vagyok a Divánál!</p>
            <p> Áh! Hát otthagytad? Ej, ej, milyen kár, hogy már van zongoristám! Te nagyszerüen
               elklempiroztál volna nálunk. Hja, vagy már bizonyosan elszerződtél Herkulesen Oszkár
               bácsihoz, az Operához?</p>
            <p>A nagyüstökü megállt a sógora előtt.</p>
            <p> Nem. Sokkal tisztességesebb foglalkozásom van.</p>
            <p> Hát hol vagy? Az „Operett”nél?</p>
            <p> A cimszalagnál!  kiáltotta amaz és büszkén, kivágta a mellét.</p>
            <p>Levisznyey, mint a ki kezdi nem jól érezni magát, fészkelődni kezdett a helyén, aztán
               hamarosan elbucsuzkodott.</p>
            <p> No, szervusz Matyi! Pá, sógorasszonyka! A viszontlátásra.</p>
            <p>Az ajtóból azonban még egyszer visszafordult.</p>
            <p> Hja, igaz,  tudjátok,  kit szegődtettem egyik jegyszedőnek a „Káprázat”hoz?
               Rahóthy Gyurinak az inasát.</p>
            <p> Azt, hehe,  folytatta rosszmáju nevetéssel, mert nem tudott volna nyugodtan
               aludni, ha legalább egy kis kellemetlen érzést nem szerzett volna a kedves sógorának.
                A fickót elbocsátotta a Gyuri sógor. Igen, itt járt Budapesten tegnapelőtt az
               orvosnál, mert azt mondják, vért hányt, összecsomagoltatta a kézi holmiját, az
               inasának kifizette egy hónapi bérét és, hipphopp, elutazott Rahótvárra. Egy vidéki
               szinésszel. Az neki most a testilelki barátja. Igen. Azt mondja a gyerek, hogy ott
               akar letelepedni. Tudjátok, mert ott fenyves van. A doktor küldte.</p>
            <p>Még egyszer kezet fogott velük és elment.</p>
            <p>Ollárék rosszkedvüen ültek vissza az asztalhoz.</p>
            <p> No, a hires rágalmazó unokatestvéred,  dünnyögte a férj  azóta, ugy látszik, még
               mindig részeg.</p>
            <p>Tera kezében csöndesen percegett a toll.</p>
            <p> Kár érte,  szólalt meg végre halkan, miután már két szalagot is megcimzett. 
               Nagyon jó szivü gyerek, és  „nagyságos”  ismételte közbe elnyujtott hangon a cimet,
               a hogy’ másolta  hidd meg, Matyikám, maga sem tudta, mit beszél, a mikor
               megsértett.</p>
            <p>A kis zenész hirtelen felütötte a fejét:</p>
            <p> De mit zagyvált az össze arról az óráról? Hogy ráfér az ilyen éhenkórász népségre,
               vagy micsoda? Kitalálta, hogy zálogba tettük?</p>
            <p>A másik vállat vont.</p>
            <p> Nem tudom,  és fürgén irta tovább:  „Csurgó, Somogymegye.”</p>
            
         </div>
         <div type="chapter"> 
            <head>XXXIX. FEJEZET.</head>
            <p>Junius végén a cimirodában egyszerre csak kifogyott a munka. A kis muzsikus megkapta
               az utolsó kétezer szalagért az utolsó négy koronáját, és mehetett haza azzal a
               megnyugtató tudattal, hogy, ha ezt a négy koronát elköltötték, akkor megint nem lesz
               betevő falatjuk. Mivel még sem volt valami nagy kedve ilyen örvendetes hirrel
               toppanni be az életepárjához, összecsatangolta még a félvárost, végigkilincselte az
               összes cimirodákat, bekopogtatott a zeneműkereskedésekbe, sőt a szinházi ügynökségre
               is (de nem „Lant”ékhoz, mert azoktól félt, hogy lehuznák róla a kabátot a „Három
               királyok” késlekedése miatt), s mindenünnen azzal a biztatással bocsátották utnak,
               hogy ez idő szerint ugyan nincs semmi kilátás, hanem azért tessék csak elnézni máskor
               is, hátha időközben akad valami. Ez a kecsegtetés tudniillik a legédesebb, a mivel
               munka, sőt kenyér nélkül vergődő embert szoktak bolonditani.</p>
            <p>Szegény Mátyás gazda hazabandukolt nagy busan a cimszalagistennőhöz, a hogy’ az
               utóbbi időkben becézte a feleségét.</p>
            <p>A menyecske nem rettent meg.</p>
            <p> Nem köll csüggedni, Matyikám; még ma elmegyek Berzétheyékhez, és megkérem Pumpit,
               vagy az anyját, vagy akárkit...</p>
            <p> Mire kéred meg? Mire kéred meg?  vágott a szavába izgatottan a férj.</p>
            <p> ...hogy adjanak nekem valami fehérvarrást! Vagy himzést. Ahhoz is értek picikét. És
               egyáltalában szerezzenek nekem munkát az ösmerőseiknél.  Nono, Matyikám, mit
               hadonászol olyan mérgesen? Majd megütötted az orromat!</p>
            <p>Mert tagadhatatlan, hogy a nagyüstökü hadonászott. És e művelete közben folyvást ezt
               kiabálta:</p>
            <p> Hogyne! Fehérvarrást! Nem mégysz egy tapodtat se! Persze majd hazaviszed a
               nagyságának az ingeket és vársz az előszobában, mint valami varrónő! Majd te tartasz
               el engem! Nem vagyok én.. s olyan szót talált mondani fölháborodásában, hogy ha a
               Levisznyey sógor történetesen meghallotta volna, hát rögtön eszébe jutottak volna
               tőle azok a ropogós bankók, a mik még nem is oly régen Csengedi Mari kacsójából
               csusztak át az ő markába.</p>
            <p> De kérlek, édes kis fiam,  iparkodott védni a maga álláspontját a hamvasarcu, 
               miféle csacsi beszéd ez már megint? Hát nem szeretjük egymást, hm? Hát  és szinte
               bugva hajtotta a vállára a fejét  hát nem esküvel fogadtam meg az oltár előtt, hogy
               jó és rossz sorsodban, örömödben, bánatodban és minden viszontagságaidban hiven
               követlek, holtomiglan? Nagyszerü!  kacagott.  Te most nem tudsz keresni, hát
               rajtam a sor! Micsoda borzasztó van ebben?</p>
            <p>A facér férfiu azonban (most már nem toporzékolt, csak a száját tátotta) hajthatatlan
               maradt.</p>
            <p> Nem, nem,  szólalt meg aztán, szeliden cirógatva meg az asszonyka kezét,  lehet,
               hogy nincs benne semmi, lehet, hogy ez a fölfogás már el is avult, hanem az én régi
               módi gusztusom, tudod, drágicám, nem veszi be, hogy az asszony keressen a háznál. Az
               is eléggé bánt, hogy attól a szegény Jancsovicsnétól kellett elfogadni azt a kétszáz
               koronát, de hát csak nem dobathattam ki magunkat a fogadóból? És különben is már
               visszafizettük neki, hál’ Istennek!</p>
            <p>Ilyen finnyás lévén a gusztus, más forrás után kellett nézni. Ollár mester
               mindenekelőtt Gombai nénit tisztelte meg bizalmával némi rövidlejáratu kölcsön
               irányában. Vagyis inkább „erányában”,  a miként ő zamatosan kifejezte. A tisztes
               asszonyság azonban ridegen rázta a fejét.</p>
            <p> Sajnálom, kedves Ollár ur, én is maguktól várom két nap óta erre a hónapra a
               szobabért.</p>
            <p>Már julius másodika volt, s a Diva volt hegedüse két nap alatt háromszor is fönt
               szaladgált Felicitinél, de még mindig nem kapta meg az ákontót.</p>
            <p> Majd hetedikén, kedves barátom. Jöjjön majd hetedikén.</p>
            <p>Nem volt más mentsvár, mint a zálogház. A zenész szemlét tartott a ruhatárukon, s
               hamarosan arra a meggyőződésre jutott, hogy szerény, sőt szükös készletükből
               csakugyan nincs mitől megválniok. Még kis időre sem.</p>
            <p> Igazán,  kiáltott föl busan a nagy Széchenyi szavával,  olyan kevesen vagytok,
               hogy még az apagyilkosnak is meg kellene bocsátani! Hát hogy’ vihetnélek zálogba
               benneteket?</p>
            <p>Töprengése közben a tekintete rátévedt az asszonyka kezére. Őszintén szólvást, nem is
               annyira a kezére, mint inkább a kezén lévő jegygyürüjére. Nem hiába tulajdonitanak
               különféle titkos jelentőségeket a jegygyürünek, ugy is van az. Ennek a csudálatos
               aranykarikának, a mely az egybeforrasztott örök szerelemnek a jelképezője, csakugyan
               lehet valami varázsereje, mert a boglyas muzsikusnak egyszeriben kiderült a láttára
               az arca.</p>
            <p> Ah, ah, Teruskám,  és gyöngéden nyult a gyürüs kacsója után,  milyen szép, de
               milyen gyönyörü szokás is az, hogy a házastársak jegygyürüt viselnek.</p>
            <p> Bizony,  suttogta amaz, és valami balsejtelemtől megkapatva, féltékenyen huzta ki
               a kezét a párjáéból.  Ez a jegygyürü az én boldogságom. Az én vigasztalóm. Az én
               biztatóm. Az én reménységem. Ha ugy egyedül vagyok, és aggódva gondolok rád, vajjon
               hol jár most az a szegény ember a megalázkodások utján kenyér után, a mit nem akarnak
               adni neki, és egyegy pillanatra elfog a félelem, hogy „jaj Istenem, mi is lesz
               belőlünk?”  csak erre a kis gyürüre tekintek, s uj erő, uj bizalom száll a
               szivembe.</p>
            <p> Te édes...</p>
            <p> Igen. Vagy a mikor Herkulesen már olyan üres volt a gyomrom, mint másoknak a szive,
               szédültem az éhségtől és azt hittem, most mindjárt összeesem, és ez a kis aranykarika
               a szemembe csillant, én megfeledkeztem éhségről, mindenről, és rád gondoltam és ujra
               boldog voltam.</p>
            <p> Drágicám!... És látod  folytatta (már Ollár) más hangon, mialatt gyöngéden
               simogatta a felesége fénytelenül hullámos, puha haját,  és látod, már csak azért is
               igazi talizmán nekünk ez a jegygyürü az életben, mert nem csupán a szivünkbe
               csempészi bele a biztató reményt, nemcsak a lelkünket edzi meg a sors viszontagságai
               között, hanem, ha arra kerül a sor, még a fizikai táplálkozásunkról is gondoskodik,
               és...</p>
            <p> Miért akarod lehuzni?  pillantott rá Tera rémülten.  Zálogba akarod tenni?</p>
            <p>A férj azonban könyörtelen mosollyal csavargatta lefelé az ujjáról az
               aranykarikát.</p>
            <p> A magamét is elviszem, babuskám; ők ott is együtt lesznek! És, a mi mostan a fő, a
               kettőre kapok körülbelül negyven koronát. De azért  s (markában a két lehuzott
               gyürüvel) szenvedélyesen szoritotta magához a némán könyező teremtést,  mi igy is
               nagyon szeretjük egymást, ugyebár? És rögtön kiváltom őket az akontóból!</p>
            <p>Fejébe nyomta a szalmakalapját, s negyedóra mulva már mosolyogva tért vissza a
               közvetitőtől, büszkén rakva ki az asztalra harminckilenc korona hatvanöt
               fillért.</p>
            <p> Szegény gyürücskék,  sóhajtotta a fiatal asszony, fájdalmasan nézegetve a csupasz
               kezét, (most már gyürüje sem volt neki),  ti is ott fogjátok megérni a föltámadást!
               Akárcsak az evangeliomos óra.</p>
            <p>Hetedikén végre megérkezett az ákontó, a melyikből mellesleg szólvást Levisznyey nem
               kapott egy fillért sem. Hiszen, jóságos Isten, még a jegygyürüt sem lehetett ebből a
               százhusz koronából kiváltani. Szoba juliusra negyvenkettő, ebéd (azt is bölcsen előre
               kifizették) negyvenöt, ebédfelhordás hat korona husz, reggeli tizenkettő, mosás hat,
               vacsora, meg az egérszemünek ittott délután egy csésze fekete a kávéházban, a hol
               mégis emberekkel érintkezzék, huszonhét, ez, már magában százharmincnyolc korona
               husz. Ezenkivül Gombainénak tartoztak még juniusról négy korona hátralékkal, s
               ráadásul a menyecskének oldalt kihasadt a cipője, ugy hogy nem lehetett többé
               megcsináltatni, hanem ujat kellett venni, az kilenc korona, az összesen százötvenegy
               korona husz. A bevételük pedig egész juliusban akontóstul és a zálogban kapott
               harminckilenc korona hatvanöt fillérrel együtt összesen százötvenkilenc korona
               hatvanöt fillér volt, s igy még a maradék nyolc korona negyvenöt fillérből kellett
               hozatni gyertyát, petróleumot, s ugyanebből a pénzecskéből vett magának a
               „Háromkirályok” szerzője olykor egykét cigarettát.</p>
            <p>De legalább nyugodtan éltek egész hónapon keresztül, nem kellett rettegniük a
               holnaptól, hogy nem lesz mit enniök, sem a szobapincértől, hogy melyik percben teszi
               ki szégyenszemre az utcára a hét koronás erkélyes szobából. És, ha nem laktak is
               tulságosan jól a kifőzőbeli másfél adagos edédtől, (leves, főzelék, főttészta; leves,
               pecsenye, sült tészta, a mit épp ugy meg lehet unni, mint ha valakire, teszem azt,
               egy hónapon át mindennap fácánpecsenyét erőszakolnának rája), hanem azt most ők is
               bizonyára büszkén elmondhatták volna magukról, a mit Terának odahaza annyiszor volt
               alkalma hallani a termetes és rizsporos édesanyjától, természetesen még György urfi
               számitásba vétele előtt, hogy:</p>
            <p> Igaz, kérlek, hogy az állami hivatalnok fizetése kevés, majdnem semmi, de ez a
               semmi legalább biztos.</p>
            <p>Az asszonyka azonban nem folyamodott ehhez a vigasztaláshoz. Ő beérte annyival, hogy
               a jövőről ábrándozzék:</p>
            <p> Látod, Matyikám, ha majd rendes fizetésed lesz, ugy fogjuk beosztani a pénzünket
               egész hónapra.</p>
            
         </div>
         <div type="chapter"> 
            <head>XL. FEJEZET.</head>
            <p>„Ha majd rendes fizetésed lesz”. Istenem, de mikor lesz meg az a rendes fizetés?</p>
            <p>Mert augusztusban már sem fizetés nem volt, sem akontó. Szerencsére a muzsikus
               nagynehezen keritett magának két zongora, meg egy hegedüleckét. Igaz, hogy az egyik
               zongoraleckét kint kellett adnia a Mátyásföldön, a másikat pedig ÓBudán, hegedülni
               azonban a házhoz jött el hozzá egy hatodik gimnázista; viszont a zongoraórákért
               (hármathármat adott hetenkint) két koronát kapott, mig a hetenkint négyszer nyakukra
               járó hegedütanitvány minden egyes látogatásért szerény egy koronát fizetett.</p>
            <p>Ez összevissza csak tizenhat korona jövedelem volt hetenkint s ilyen körülmények
               közt bizony az asszonyi keresetről szóló kényes gusztusból is kénytelen volt engedni
               a nagyüstökü. Annál inkább, mert a bájos menyecske oly szépen, olyan behizelgőn tudta
               kikunyerálni tőle erre a kis munkára az engedelmet:</p>
            <p> Édes Matyikám, no de látod... hiszen ezt már csak azért a mi drága picinyünkért is
               meg kell engedned...</p>
            <p>A fiatal asszony fölkereste Berzétheyéket, s az ő révükön csakugyan kapott is némi
               megrendelést. Nem valami sokat ugyan, de hiszen varrógép nélkül azt a keveset is
               vajmi keservesen birta elvégezni.</p>
            <p> Sebaj, Matyikám. Minden kezdet nehéz. A jövő hónapig talán félre tudok rakni
               valahogy 10 koronát, és akkor már kapok hitelbe gépet.</p>
            <p>Tizenöthusz koronát igy is összevarrogatott szegényke egy hónap alatt. Vacsorára már
               nem telt többé hanem a szoba árának mégis ki lehetett fizetni legalább a felét.</p>
            <p> Sohse féltse a pénzét, édes Gombai néni,  biztatta az őzszemü a savanyu képet
               vágó özvegyasszonyt, nem lesz az mindig igy. Kapok én még munkát annyit, hogy csak
               győzzem. Sok jó ismerősöm van nekem.</p>
            <p>Meg kell vallani, hogy ebben már volt némi szerény füllentés is. Mert bizony a kis
               varrónő minél kevesebb ismerőssel dicsekedhetett. Rahóthy Farkasék sohsem éltek
               társaságos életet, (kivévén, hogy a családfő mindennap eljárt a kaszinóba), s a
               pénzügyi tanácsos névnapi vacsorája évenkint egyszer, vagy Berzétheyék meg a totyogós
               Lukovinszky számtanácsosék ritka látogatása vajmi szükén tartotta az ismeretségi
               körüket.</p>
            <p>Másrészről ez a fehérvarrás  Pumpiéknak s annak az egykét hivatalnokcsaládnak 
               valóságos kálvária volt a segédhivatali igazgató kitagadott lányára nézve.
               Berzétheyék összecsapták a kezüket, a mikor munkát kérni ment hozzájuk:</p>
            <p> Szent Isten, hát idejutottatok!</p>
            <p>Mások, az idegenek meg éppen ilyen beszéddel kedveskedtek neki:</p>
            <p> Rahóthy Farkas urnak a lánya? Óh, a férjem (vagy a papám) ösmeri a nagysád papáját
               a tisztviselőkaszinóból!</p>
            <p> Hallottam, hogy nincs jó viszonyban a kedves szüleivel, nagysád. Ejh, ejh, hát mi
               az oka?</p>
            <p> Nem jobb lenne kibékülni? Vagy visszamenni a mamához, legalább addig, a mig a
               kedves férjének biztos fizetése lesz valahol?</p>
            <p> Óh, hiába, mégis csak legjobb az a biztos! Ha kevés is, de legalább (stb. a már
               emlitett recept szerint).</p>
            <p>Hah, ugy szerette volna ilyenkor a szeme közé vágni a „kedves nagysád”nak a hazavitt
               inget, vagy asztalnemüt, a melyikbe éjfélig himezte bele a névbetüt; vagy azt a
               nyomorult néhány koronát, a minek ez a sok apró tüszurás mind csak a ráadása
               volt.</p>
            <p>De hát le kellett nyelni mindent. Nem gorombáskodott velük és nem szidhatta össze
               őket, mert akkor elvesztette volna ezt az egykét rendelőjét is.</p>
            <p>Mindössze azt a fényüzést engedhette meg magának, hogy szerényen és illedelmesen
               (mert varrónőnek nem szabad ám hányavetinek lennie) azt felelje a gyülöletes
               faggatásokra:</p>
            <p> Óh, köszönöm, én föl sem veszem ezt a kis varrást.</p>
            <p> Óh, köszönöm, nekem igazán nincs okom a panaszra, mert én vagyok a legboldogabb
               asszony a világon.</p>
            <p>Azaz, hogy még sem. Tera boldogsága elé mintha valami szürke fátyol vonódott volna
               ezekben az időkben. A mióta hazahozta Berzétheyéktől az első munkát, Ollárt mintha
               kicserélték volna. A mindig vidám, fürge, soha sem csüggedő kis muzsikus
               naprólnapra szótalanabb kezdett lenni. Képes volt olykor percekig mereven bámulni a
               levegőbe, s ha a felesége, fölvetvén a varrásról a fejét, aggódó szeretettel szólt
               rá, hogy:</p>
            <p> Min gondolkozol, Matyikám?</p>
            <p> Miért vagy oly hallgatag?</p>
            <p> Mi lelt, az Istenért?  a „Háromkirályok” szerencsétlen szerzője erőltetett
               mosolyra huzta félre a száját:</p>
            <p> Semmi, babuskám.</p>
            <p> Csak a világ sorján morfondirozok, kis fiam.</p>
            <p>Aztán, mint a kit titokzatos, távoli hangok hivnak, fogta a kalapját, megcsókolta az
               asszonyt és ujra indult  munkát keresni.</p>
            <p>Leckére menve, vagy onnan jövet, órákon, félnapokon át csatangolt Budapest utcáin,
               lehorgasztott fejjel, kétségbeesetten, folyvást azon töprengve, hogy miként lehetne
               valami tisztességes megélhetésre szert tennie, mialatt közbeközbe nagyokat, sőt
               már szinte nevetségesen nagyokat sóhajtott:</p>
            <p> Rongy fráter vagyok, rongy fráter vagyok, hogy nem birom eltartani a
               feleségemet!</p>
            <p>Máskor meg minden látható külső ok nélkül utcán, vagy a hol éppen volt, a fejéhez
               kapott, mint az őrült, gondolatában, tehát csak amugy befelé, elkiáltva magát:</p>
            <p> És neki kell varrnia, mint egy varrónőnek! Ilyen állapotban! Ilyen állapotban!</p>
            <p>Az őzszemü látta ezt az egyre fokozódó levertséget és leolvasta Mátyás ur arcáról az
               okát. Nem tudta más orvosságát ennek a betegségnek, mint hogy minél tüntetőbb
               jókedvvel öltögesse a fehér cérnauszályos tűt, a mikor esténkint végre hazakerült az
               ura, s naprólnapra kedves, apró tervezgetéseket csacsogjon össze neki a jövőről,
               hogy sohse busuljon az ő Matyikája, majd megsegiti őket az Isten. Hiszen Feliciti is
               megigérte, hogy szöveget irat a „Háromkirályok”ra.</p>
            <p> Megmeg,  bólintgatott kedvetlenül Ollár.</p>
            <p> Nekem pedig, hidd meg, valóságos áldás, hogy egy kicsit varrhatok, mert ugyan mit
               csinálnék itthon egyedül, a mig te odajársz a város egyik végéből a másikba leckét
               adni, szegénykém?</p>
            <p>Félretette az öléből a mellette lévő székre a párnahajt, az üvegkancsóból szinig
               töltötte a karcsu AdaKaléhspoharát és elszántan kiitta. Fenékig. Ezen az estén
               immár negyedszer. A mézesheteiben tudniillik volt ideje kitapasztalni, hogy a viz,
               különösen a sok viz, milyen jó gyomortöltő.</p>
            
         </div>
         <div type="chapter"> 
            <head>XLI. FEJEZET.</head>
            <p>Október eleje volt, de cudar hideg időjárás. A mily szeszélyesen mutatkozott be a
               tavasz, épp oly arcátlanul szántott végig az utcákon a szeptemberi meleg napokra
               váratlanul rásüvöltő fagyos, októberi szél. Egy héttel ezelőtt még a könnyü felöltőt
               is melegnek mondták, most egyszerre a vastag átmeneti kabát is vékonynak bizonyult.
               Már tudniillik nem Ollárnak, mivel neki egyáltalában nem volt átmenetije, a téli
               kabátját pedig éppen három héttel ezelőtt vitte be, személyesen, a karján, a
               zálogházba, hogy a folyton zsémbelő Gombai néninek kifizesse legalább az egy hónapi
               reggelit.</p>
            <p>A kis muzsikus bizony állig felhajtotta a lenge felöltője gallérját, a hogy’ leckét
               adni és leckét keresni keresztülkasul rótta a várost; Tera hasonlóképen vékony
               kabátkában járta, hátradülő testtartással a maga kis kálváriáját a fehérnemüekkel a
               megrendelőkhöz, a megrendelőktől a cérnás boltba, a cérnás boltból haza és hazulról a
               kész darabokkal ismét a megrendelőkhöz. Hiába biztatta ősz elején az urát, hogy
               mennyire fölszaporodnak majd a megrendelései, nem lett abból semmi; csak az
               utánajárás szaporodott meg, nem a munka. A „Háromkirályok” szerzője, a kinek igazán
               minden léptére mintha valami átok nehezedett volna, szeptemberben nagy bajjal
               kaparintott magának még két zongoraleckét, de cserében viszont elvesztette az
               óbudait, a hol az apa hirtelen halála miatt elnémult a zongoraszó. Maga a
               „Háromkirályok” csak nem akart eljutni sehogysem odáig, hogy előadásra kerülhessen. A
               Divaszinház átalakitása körül roppant késedelmek történtek, Feliciti időközben
               beteg is volt majdnem három hétig, s a nagyüstökü muzsikus hiába kuncsorgott a
               szeptember közepén végre megnyilt szinház körül, az ő számára nem akart virulni sem a
               babér, sem, a mi mostanában minden babérnál jobban érdekelte volna, a szerzői
               előleg.</p>
            <p>Apafi Mákonnyal, a ki, mire hazavergődtek volt Orsováról, négy hétig szabadságon
               lebzselt valahol külföldön, már augusztusban csuful összeveszett a tizenhárom tehén s
               még e teheneknél is kinosabban bőgő versei miatt, elannyira, hogy a hosszuszakállu
               jeles költő méltatlankodó fölháborodásában, mindjárt akkor vissza is vette a maga
               librettóját a Divától, a melynek igazgatói szobájában Ollár partiturája ettől fogva
               csak árván leste a föltámadást. Vagyis azt a nagy pillanatot, a mikor Feliciti végre
               kiszedi az asztala fiókjából a hangjegyeket, beléjük pillant és eljátszatja magának
               az operett zongoraátiratát.</p>
            <p>Valahányszor Matyi ur a Diva szinészkapuja körül oldalgott, sohasem nézhette
               mérgelődés nélkül a szinház átellenében, az utca tuloldalán a „Káprázat” cifra,
               mozgófényképes csarnokát, a melynek óriási, rikitó falragaszoktól tarkálló
               homlokzata előtt kora délutántól késő estelig tolongott a nép.</p>
            <p> Ennek beütött,  dünnyögte magában ilyenkor, hol (a mig meleg volt) a verejtékező
               üstökét törülgetve, hol meg (az utóbbi napokban) szinte dideregve.  Egész életében
               svihákoskodott, és tessék, most olyan dolga van, mint valami grófnak. Hanem a
               lakodalmukra azért nem tudtak meghivni. Sem annak a szegény asszonynak nem tudott még
               feléje nézni az a dáma, (a szegény asszony Tera volt, és Guszta a dáma), hogy az
               Isten akárhova tegye őket! Ilyen ez a nyomorult élet! A szülei is ott laknak jóformán
               a szomszédunkban, de azért annak a pöffeszkedő anyjának még nem jutott eszébe, hogy
               átüzenjen egyszer a koplaló leányának: „No, gyere már át az anyádhoz, egy csésze
               kávéra, nem haragszunk!” Azt nem; de a nagyságos Levisznyeynéval végigflangirozzák
               az egész várost. Kocsikáznak. Tegnapelőtt is ugy ültek abban a fiakkerben, akár a
               páva! És nekünk, a kik szeretjük egymást, meg dolgoznánk is, ha volna mit, és
               becsületesek is vagyunk, koppan az állunk. Ilyen az élet!</p>
            <p>A másik percben eszébe jutott, hogy milyen édes az ő Terája s mennyire panasz nélkül,
               mily boldogan és minő önfeláldozással cipeli vele együtt a keresztet és ettől a
               gondolattól elfelejtett minden egyebet.</p>
            <p>Október tizedikén aztán nagy dolog történt. A muzsikus, szokása szerint, ujra fölment
               a szinházba Felicitihez és a vén direktor  végrevalahára  ezzel fogadta:</p>
            <p> No, barátocskám, épp az imént kerestem ki a partituráját. Gyerünk csak át emide.
               Játsszunk egy kicsit belőle!</p>
            <p> Momomost, direktor ur? Mm most mindjárt?  kérdezte izgatottan a nagyüstökü, a
               kinek hirtelenében mindene bizseregni kezdett arra a gondolatra, hogy itt a döntő
               ütközet.</p>
            <p> Tetetermészetesen,  csufolódott az ősz szinész, miközben átvezette Ollárt a
               másik szobába.  Mmmiért tremolózik ugy, barátocskám? No csak üljön le a
               zongorához,  folytatta, becsukván maga mögött az ajtót  és kezdje el! Brávó, hát
               kotta nélkül tudja az egészet?  kérdezte, a mikor a boldogságában megrökönyödött
               zeneszerző partitura nélkül ült a hangszerhez.</p>
            <p>Az egérszemü lepattant a csavaros székről.</p>
            <p> Hja igaz!  kiáltotta és sebtiben maga elé tette a hangjegyeket a zongorára.  ’Sz
               épp az a bajom, direktor, hogy nincs is meg otthon másolatban, és jóformán már azt
               sem tudom fejből, hogy mi hogy következik benne.</p>
            <p>Rányomta az ujját a billentyükre s elkezdett játszani.</p>
            <p>Feliciti csak hallgatta egy darabig figyelmesen; aztán odament hozzá és a vállára
               csapott:</p>
            <p> Pompás, Matyikám! Kasszadarab lesz! Rögtön beszélek Bodolányival, hogy irja meg a
               szövegét. Az csak jó lesz, mi?</p>
            <p> Hogyne, hogyne!  kapkodta a fejét csaknem elkábultan az örömtől a muzsikus.  Hát
               tetszik, édes direktorkám? No, hála Isten, hála Isten, legalább kapok egy kis
               előleget. Ugye, direktorkám?  és elkezdte körültapogatni, mintha a kabátjából
               akarná kirázni az akontót,  ugye direktorkám?</p>
            <p> Az ördög vigye el magát az örökös előlegeivel!  förmedt rá az igazgató.  Hogy a
               manóba adjak előleget a darabra, a mikor még meg sem beszéltem Csengedi Marival a
               dolgot! Hisz tudja, mennyire szereti magát!</p>
            <p> De, édes direktor,  hötyögte elhalványodva amaz  én egyik nap Mátyásföldre, másik
               nap a Külső váciutra, onnan meg a Zuglóba a Rónautcába ugrálok ki, mint a szöcskő,
               zongoraleckére és a feleségem mégis hat pohár vizet vacsorázik minden este már öt
               hét óta, hát akkor, hogy...</p>
            <p> Hát mennyi kell?  kiáltott rá mérgesen a másik.  Nem bánom, adok száz
               forintot.</p>
            <p> Direktor, édes direktor, kétszáz!</p>
            <p> Nem! Majd ha meglesz a szöveg, akkor adhatok még kilencszázat is, ha akarja.</p>
            <p> Százötven!</p>
            <p> Nem.</p>
            <p> Tartozom a lakásért!</p>
            <p> Jó pénz...</p>
            <p> A feleségemnek nincs télikabátja! Pedig már olyan hideg van, akár decemberben.</p>
            <p> Csak nem akar százötven forintost venni neki? No, kell a kétszáz korona, vagy nem
               kell a kétszáz korona? Mondom, hogy nem adhatok többet Csengedi Mari miatt!</p>
            <p>Ollár végigborzolta az üstökét.</p>
            <p> Nem érek vele semmit, direktor  mondta sötéten.  Adja ide!</p>
            <p>Az öreg megirta az utalványt, s az egérszemü rohant vele egyenest a pénztárhoz, onnan
               meg a Diva szinészkapuján ki az utcára. A külsejében is tetszetősen kitatarozott
               épület körül már igy kora délelőtt is eleven élet nyüzsgött. A szinlap valami
               népszerü operett előadását hirdette aznap estére, s a jegypénztár előtt, a hova
               rézsut oda lehetett látni a szinészsarokról, valóságos kis csődület volt.
               Szobalányok, bérszolgák, cilinderes urak és óriás kalapu asszonyok, nemkülönben
               egykét iparosféle s egész csomó siheder.</p>
            <p>A kapu előtt csoportokba verődve ácsorogtak fölhajtott gallérral, nagyprémes
               bundácskájukban, kócsagos, strucctollas kalapban az átvedlett társulatnak a tagjai;
               néhány uj és sokan a régiek közül.</p>
            <p> Itt a kis Ollár!</p>
            <p> Jó napot, Ollár!</p>
            <p> Szervusz, Matyikám! Nyaralsz, nyaralsz?  hallatszott feléje innen is, onnan is, a
               hogy’ közibéjük lépett.</p>
            <p> Szervusz! Csókolom a kacsódat! Köszönöm, csak egy kis előleget hoztam le a
               darabomra,  nyujtogatta kényesen a kezét ennek is, amannak is a zeneszerző. 
               Tessék? Igen. „Háromkirályok.” Hogy mikor? Nem tudom, de most sietek, barátom,
               sietek, mert vár otthon az asszony.</p>
            <p>És fölkapott az első villamosra.</p>
            <p>A kocsiról még egyszer hátranézett,  a „Káprázat”ra. Ott meg óriási, rikitó
               falragaszok hirdették nagy garral a „szenzációs, uj müsor”t, s az ezüstpasszomántos
               portás körül egész bokrétára való utcai mákvirág ácsorgott, bámészan olvasva egymás
               hátán keresztül a „mozi” hirdetését.</p>
            <p>„Előadás délután öt órától este tiz óráig.”</p>
            <p> Ezek már megnyerték a csatát,  dünnyögte magában, mialatt az átszállójegyre való
               aprópénzt kotorászta ki a zsebéből.  Lám, lám, a sógor még csakugyan meggazdagszik,
               még csakugyan meggazdagszik.</p>
            <p>Idegesen rágta a cigarettáját, miközben nagyokat dohogott magában a sors ellen.</p>
            <p> Tera varr. Tera hat pohár vizet vacsorázik, és most még azt sem tudom, milyen
               télikabátra futja szegénynek ebből a nyomorult kétszáz koronából, ha a
               szobaasszonynak is ki akarom fizetni a hátralékot, meg ampirruhát is akarok
               csináltatni neki, meg őszi kalapot venni. Meg nekem is akkora lyuk van a cipőm
               talpán, mint egy ötkoronás, és egy kis fehérnemüt is kellene beszerezni, nem is
               szólva a szenesről, a kinek már kerek tiz koronával tartozunk és már tegnap felüzent,
               hogy nem ad többet hitelbe. Hopphopphopp,  és ezt a hármas indulatszót véletlenül
               ki is mondta, ugy hogy a kocsi hátsó részén előtte álló öreg néni ijedten fordult
               hátra.  Semmi kérem, nagysád, dehogy akarok leugrani! Csak egy kicsit hangosan
               gondolkozom... ráadásul még (ezt már ujra csak csöndesen gondolta) a jegygyürüket is
               ki kell váltani a zálogból, még azokat is ki kell váltani.</p>
            <p>A legközelebbi megállóhelyen leszállt a vonatról és sietve fordult be az
               utcájukba.</p>
            
         </div>
         <div type="chapter"> 
            <head>XLII. FEJEZET.</head>
            <p>Ezen a napon délelőtt, mialatt a nagyüstökü még az operettjét játszta el a
               Divaszinház zongoráján, Tera gondolatokba mélyedve varrogatott az udvari szobácska
               ablakánál.</p>
            <p>A hasas kicsi vaskályha, a melyikben tegnap este még vidáman dohogott a tüz, ma már,
               elfogyván a szén meg a hitel, hidegen bámult a sarokból a menyecskére, mintha azt
               akarta volna mondani neki:</p>
            <p> Lássa, ifiasszony, lássa, a legjobb kályha is csak ugy ér valamit, ha van mivel
               beléje füteni.</p>
            <p>A varrótű pedig, a mint fürgén ficánkolt a kezében, hol elbujva az ölében tartott
               vászon alá, hol keresztül dugva rajta a hegyes fejecskéjét, pajkos villanásaival
               csudálatos hangu, különös történeteket mesélt neki a kitagadott leányról, a kinek
               olyan pompás sorja van a fütetlen szobában, mintha legalább is királykisasszony
               volna. Kukkra ül a trónon, hermelinpalást pihen a térdén vászonból, fényes királyi
               pálcát forgat a kezében acéltüből és olyan szigoruan uralkodik eleveneken és holtakon
               (nini, most is leszédült egy légy a hidegtől), hogy még a kis trónörökös sem mer
               megmoccanni. Jujujujj, varrjuk csak gyorsan, királyasszony lelkem, ezt a
               hermelinpalástot, hogy hazahozhassunk érte egy koronát, mert mit ér a királyság, ha
               még egy koronánk sincsen!</p>
            <p>Ollárné elgondolkozva öltögetett a fehérnemün, a mikor egyszerre csak, mintha valami
               vörös kontyot látott volna ellebbenni az ablak előtt, s odakint az előszobában, rá
               rögtön nyilt az ajtó és behallatszott, a hogy Gombainétól kérdezte egy jól ismert
               hang.</p>
            <p> Jó napot! Itt lakik Ollárné?</p>
            <p>A királyasszony lecsapta a hermelinpalástot és a meglepetés izgalmától szinte
               remegve mondta magában:</p>
            <p> Guszta!</p>
            <p>A következő pillanatban zajos kopogtatás, örvendő „szabad!”, és benyitott a szük
               szobácskába a szép Levisznyey Árpádné. Á, ez már igazán olyan volt, mint valami
               királynő. Feltünően elegáns ruha feszült a gyönyörü termetére, borzalmas, de annál
               divatosabb óriási, félrecsapott kalap tollaskodott a fején, s nagyon szép, fehérbőrü
               arcán (a melyet ingerkedőn csókoltak körül az aranyvörös hajtincsek), a meglepődés
               kelletlen mosolya látszott.</p>
            <p> Szervusz, Tera, hát ti igy laktok?</p>
            <p> Igy, Guszta, igy,  felelte zavarában elpirulva a fiatal asszony.  Isten hozott!
               Hát meglátogattál? No, ülj le! Hát mégis csak eszedbe jutottam. Legalább neked, ha
               már a mamáék nem törődnek velem! Miért nem ülsz le?</p>
            <p> Köszönöm,  és előbb megfordult, megnézte a széket, a mit a testvérhuga tolt oda
               neki, s csak aztán telepedett le rá nagy ajkbigyesztve:</p>
            <p> Nem lesz piszkos a ruhám?</p>
            <p> Mitől?  kérdezte a muzsikusné elképedve.</p>
            <p>A vöröshaju durván nevetett:</p>
            <p> Ettől a széktől, kérlek! Hisz olyan ez a szoba, mint a disznóól!</p>
            <p>A kis hegedüs felesége fölpattant:</p>
            <p> Már ezt ne mondd, lelkem, mert ezt én magam takaritom. Itt nincs piszok, Guszta. Se
               por, se pókháló. Nézz csak föl a falra, hol látsz csak egy porszálat is! Én magam
               söprögetek le minden reggel. Csak a butor kopott, kérlek, meg a festés gyalázatosan
               ócska már a falon!</p>
            <p>Mintha azon melegében meg is bánta volna, hogy ilyen energikus tiltakozással fogadja
               a testvérét, holott már öt hónapja nem látták egymást, sokkal szelidebben
               folytatta:</p>
            <p> Hát hogy’ vagytok, Guszta? Jól éltek? Kaptál berendezést a mamáéktól? Te sem? Hát a
               mama hogy’ van? Meg az apus? Bizony, elég baj, hogy nem akarnak kibékülni velünk,
               hisz én nem kérek tőlük semmit. Se Matyi. Nem is kaptam, nem is kérek.</p>
            <p>Guszta a sötétlő kályhára nézett.</p>
            <p> Miért nem füttetsz be, kérlek?</p>
            <p> Fázol?</p>
            <p> Na, nincs valami tulságos melegem.</p>
            <p> Várj, mindjárt szólok az asszonynak.</p>
            <p>S kiment Gombai nénihez, hogy itt van a testvére, a gazdag uridáma, hát röstelli neki
               megmondani, hogy nincsen szene; kölcsönözzön a néni egy fütésre valót a magáéból.</p>
            <p>A töpörödött asszonyság nagyot sipitott:</p>
            <p> De nekem sincs, nagyságám! Hát nem hallotta, hogy a boltos nem ád hitelbe több
               szenet?</p>
            <p> Csitt! Csöndesen!  integetett neki kézzelszemmel a hamvasarcu. De már későn.
               Guszta mindent meghallott odabent, és, a mikor a huga visszajött az előszobából,
               gunyos megbotránkozással fordult feléje:</p>
            <p> Uramfia, hát még szenetek sincs?</p>
            <p>S meg sem várván a huga mentegetődzését, korholóan bólintgatni kezdett:</p>
            <p> Na tudod, Tera, igazuk van a mamáéknak, hogy tudni sem akarnak felőled. Mert a ki
               olyan ostoba, hogy odaköti életét egy ilyen bizonytalan exisztenciához, mint az urad,
               aztán meg a mikor ugyszólván magától kinálkozott volna a szerencse, hogy mind a
               ketten biztos révbe juthattatok volna, akkor ezt a szerencsét ellöki magától: az
               igazán nem érdemli meg a sajnálatot.</p>
            <p> Miféle szerencse kinálkozott, a mit ellöktem magamtól?  hajlott előre idegesen az
               asszonyka.  Micsoda biztos révről beszélsz, kérlek!</p>
            <p> Eh, hát az Oszkár bácsiról! Multkor panaszkodott, hogy milyen gorombán utasitottad
               el, a mikor be akarta hozni az uradat az Operába. De ilyen ostobaságot!</p>
            <p> Tudod te, mit akart tőlem az az ember?</p>
            <p> No bizony!  nevetett Guszta bántón, és hetykén vetette hátra a tollas kalapos
               fejét.  Most volna tüzelni valótok, volna hiteletek, és nem kellene ilyen piszkos
               zugban laknotok, mint valami csavargóknak.</p>
            <p> E szerint... te... helyeselted volna?...</p>
            <p> Természetesen,  csendült el a válasz a szép vöröshajunak az ajkáról.</p>
            <p>Az ifjabbik Rahóthylány elsápadt:</p>
            <p> Ah, hát ez a kifogástok ellenünk! Hát azért szálka Matyi a ti szemetekben? Hogy
               szeretjük egymást, és ettől a szerelmünktől nem tud eltántoritani bennünket ezen a
               világon semmi, semmi!</p>
            <p> Na,  állt föl Levisznyeyné a rongyos karosszékről  érdemes is... egy ilyen
               éhenkórászért...</p>
            <p>Most már elég volt. Az őzszemü villámló tekintettel nézte végig a nénjét.</p>
            <p> Tudod, lelkem,  mondta epésen  nem lehet mindenki olyan jó módban, hogy harminc
               vagy hány ezer koronát csaljon ki egy szinésznőtől, ráadásul elhagyjon egy szegény
               varrólányt, a kinek már házasságot igért és...</p>
            <p> Mi közöd hozzá? Szamár,  vágott a szavába Guszta ingerülten.  Szamár, szamár!</p>
            <p> Különben is,  folytatta az indulattól reszketve a kis zenész felesége  különben
               is senki sem kért vagy hítt, hogy ide gyere és Matyit becsméreld előttem: tudod? Ha
               nem tudtok róla jobbat mondani, csupán gunyolni, lekicsinyelni és rágalmazni előttem,
               akkor csakugyan inkább ne is gyere ide sohase, kérlek! Inkább sohase!</p>
            <p>A fiatal Levisznyeyné haragosan csapta be maga mögött az ajtót.</p>
            <p> A koldusok! Rongynépség!  mondta magában, a hogy’ kifordult az előszobából a
               folyosóra.  Pedig adtam volna neki tiz koronát szénre, hisz megveszi a nyomorultjait
               az Isten hidegje ebben a nyirkos fészekben! De hát, bánom is én,  fürgén topogott le
               a lépcsőn  hadd vegye meg őket! Mindenki bolond, a ki nyomorog, a mikor nem kellene
               neki!</p>
            <p>Ollárné, bent a hideg szobában, sirva bámészkodott maga elé.</p>
            <p> Hát ez a baj, lám,  forgott lassan a fejében  hogy tudok türni, szenvedni az
               urammal. Hát ez a baj.</p>
            <p>Megrázkódott. Fölkelt és gyorsan öltözködni kezdett.</p>
            <p> Megyek az anyámhoz,  ismételgette, mintha biztatni akarná magamagát  és
               megkérdezem, igaze, a mit Guszta beszélt. Igaze, hogy azért vetnek meg bennünket,
               mert... mert szeretjük egymást? És mert nem csalom meg Matyit? Mert ez gyalázat
               volna. Ez már igazán gyalázat volna!</p>
            <p>Negyedóra multán már ott állt, szorongó szivvel, a sarkon, annak a háznak a
               kapujában, a hol Rahóthy Farkasék laktak.</p>
            <p> Fölmenjek, ne menjek?  töprengett magában bizonyos „félsz”szel.</p>
            <p>Nehéz vállalkozás volt ez: bekopogtatni a csaknem félesztendő óta nem látott szülei
               házhoz, oda, a honnan megszökött egyetlen bucsuszó nélkül, s a melynek ajtaját hivó
               szó ki nem nyitotta előtte azóta.</p>
            <p>Valami régi, titkon dugdosott gyermeki sóvárgás azt sugta neki:</p>
            <p> Nyiss be, leányom, bátran, a te szüleid tüzhelyéhez. Mondd meg, hogy ki vagy, és
               kicsoda a te urad, a kiért kockára tetted az ő szeretetüket, és ők megbocsátanak
               neked és megértenek téged. Az anyai szeretet zsarátnoka, a melynek parazsát már
               szitják benned a telő hónapok, be fog világitani a te anyádnak is a szivébe, s
               boldogan fogja keblére ölelni az anyát, a ki eltaszitotta magától a leányt.</p>
            <p>A másik hang azonban, a melyet az élet kegyetlen tanulságai suttogtak a fülébe,
               tartóztatta.</p>
            <p> Nem vár ott rád szülei szeretet, nem tudnak ott fölmelegedni olyan eszményekért, a
               minők a te vigan gyötrődő, bohó lelkedben megteremtették és őrzik a harmóniát. Nem
               olyan muzsika van azoknak a lelkében, a melyikre ideális szöveget lehetne irni: nem
               az a csillag vezeti az ő fajtájukbeli háromkirályokat, a melyik titeket vezérel a
               mindennapi küzdelmek betlehemi utján.</p>
            <p>Jó tiz percig tusakodott ilyképp magában a kapu alatt, a mikor végre megszólitotta a
               házmester, hogy kit keres a nagysága; és ez döntött. Tera, nem törődvén a saját
               kétségeivel, befordult a lépcsőházba s ment föl a  mamához. Nehéz szivvel s a
               lelkében sok keserüséggel, de azért mégis reménykedve nyomta meg az ajtón a villámos
               csengőt.</p>
            <p>Aztán, a mikor ott állt szemtőlszembe az édesanyjával, akkor már legjobban szeretett
               volna kiszaladni a szobából. Guszta volt náluk, a ki, ugy látszik, egyenest ő tőle
               nézett föl Rahóthynéhoz (Farkas ur ilyenkor tudniillik a hivatalban sürgette a
               napidijasok háta mögött a „madarab”okat.)</p>
            <p> Kezit csókolom, mama,  köszöntötte elfogultan a kis muzsikusné a rikitó, törökös
               pongyolában páváskodó segédhivatali igazgatónét.</p>
            <p> Mi  mi az? A tékozló leány?  kérdezte nagyon ridegen és metsző gunnyal a szavában
               az anya.  Bocsánatot jött kérni a nagyságos asszony? Megunta a nyomoruságot? Vissza
               akar kéredzkedni talán a szülei házhoz, a mit olyan finoman felrugott?</p>
            <p> Nem, anyám, csak...</p>
            <p> Neme?  vágott a szavába amaz, és visszarántotta a husos kezét.  Hallod,
               Gusztikám, hallod? Hahaha, hát nem?  és már ugy kacagott, hogy szétrepedezett tőle
               az arcán a rizspor.  Igaz is, minek? Most mondja a nénéd, hahaha, hogy milyen
               fényesen laktok, hahaha! és  ugye, Gusztikám (böködte meg a karját a vöröshajunak)
                és, hogy, hahaha, milyen türhetetlen hőség van nálatok a lakásban, hahaha! Akárcsak
               valami lombikban nyáron, hahaha! (A kövér feje tudniillik azt hitte, hogy a lombik,
               az valami befütött lombsátorféle lehet.) Ugye, Gusztikám? Hahaha!</p>
            <p> De anyám!...</p>
            <p> Hát akkor mért jöttél? Szénre való, az nincsen! Ne képzeld, hogy majd a mi
               pénzünkön fogjátok füteni a jégbarlangotokat? Ohohó, barátom, nem oda Buda! Mit, hogy
               nem is kell? Látod, Gusztikám, milyen megátalkodott feje van? Na megállj, te kutya
               tatár koponya, mondd meg annak a semmiházi csavargó uradnak, hogy előbb szén, azután
               gyerek! Azt üzenem neki! Mondd meg neki! Haszontalan! Mit akarsz itten?  És hirtelen
               hátat forditva neki, már a vöröshajunak beszélt, a fölindulástól még mindig
               kiabálva:</p>
            <p> Nagyon jól pásszol a csipkebluz, Gusztikám, a mit tegnap küldtél. Azt veszem föl
               este a szinházba. Megvan a páholy?</p>
            <p> Oh, Istenem, Istenem!  törte a kezét Tera, de csak egy pillanatig, rémülten
               meresztve a szemét a háttal izgelődő széles, török pongyolára. Azután minden erejét
               összeszedve, elejbe került az anyjának és olyan száraz hangon, mintha a gyermeki
               szeretet fájának utolsó hervadt levele zsugorodott volna össze a szivében, szinte
               tikkadtan szólott:</p>
            <p> Bocsánatot már az esküvőnk előtt kértem tőletek, anyám, szenet, légy nyugodt,
               sohasem fogok kérni. Nem is azért jöttem, csak, mert tudni akarom, aze a hiba, hogy
               szegények vagyunk és szeretjük egymást? És hogy Matyi nem hitegetett házassággal az
               esküvője előtt  azért se hallgatok!  egy Jancsovics Katica nevü varrólányt, mint a
               hires Levisznyey sógor; meg hogy Matyi nem csalt ki harmincezer koronát a ti gyülölt
               Csengedi Maritoktól, mint a  nono! Ne lökdössetek!  mint a Levisznyey sógor; mit
               tuszkoltok kifelé? Megyek én magam is, hogy sohse láttok többé!  (itt már egész
               testében reszketett, a hogy a másik kettő dühös szitkok közt tolta kifelé az
               előszobába), én pedig nem adok olyan tanácsokat Gusztának, mint a milyenekkel ez a
               pöffeszkedő nagysága traktált  mit, még az öklödet?... te gyalázatos!  az imént
               engem!</p>
            <p>Nehéz sor az igy távozni a szülei háztól, de azért a lépcsők, a melyek a halálsápadt
               kis Ollárnét most lefelé vezették az emeletről, tulajdonképen fölfelé vitték: nagy és
               ritka gazdagság felé, a melyben csak azoknak adatott meg duskálniok, a kik mindenüket
               el tudták vesziteni  mint ő az uráért  az eszményükért.</p>
            
         </div>
         <div type="chapter"> 
            <head>XLIII. FEJEZET.</head>
            <p>Terát odahaza ezzel fogadta a szobaasszonya:</p>
            <p> Itthon volt az Ollár ur, nagyságám. Azt mondta, mindjárt visszajön. Hehe,  huzta
               szélesre a vértelen ajkát  kifizette a szobát meg a reggelit is. Hozattam szenet.
               Tessék, odabent van egy levél tőle az asztalon.</p>
            <p> Hát pénzt kapott! Hála Isten! Bizonyosan elfogadták a darabját!  fohászkodott
               magában a menyecske, s benyitván az immár befütött szobába, lázas érdeklődéssel
               bontotta föl az ott hagyott boritékot.</p>
            <p>„Édes babuskám,  irta benne ceruzával az ura  Feliciti száz forint akontót adott a
               darabra. Nagyon tetszik neki. Visszaszaladok két jegyért a mai előadásra. Kifizettem
               a hárpiát. Millió csók. Rögtön itt leszek. Lippertbe megyünk ebédelni.</p>
            <p>Matyi.” </p>
            <p> Hol voltál lelkem?  csókolta meg jobbrólbalról a hitvese halvány arcát a kis
               muzsikus, a mikor, kezében a két szabadjegyet lobogtatva, nemsokára hazaérkezett. 
               Sápadt vagy. Mi bajod, fiacskám?</p>
            <p> Semmi,  tért ki a válasz elől az asszonyka.  Csak a fejem fáj kicsit és kimentem
               levegőzni.</p>
            <p> Levegőzni, levegőzni! Hiszen a mikor az előbb itthon voltam, olyan friss hegyi
               levegő dühöngött ebben a szobában, akár a Tátrában. Azonkivül meg (hisz hallotta a
               szobaasszonytól) Guszta is itt járt, hát miért füllentesz, kicsikém?</p>
            <p> Kérlek szépen,  szólalt meg éppen ezért most szemlesütve a menyecske  én nem
               akarok füllenteni neked, de te igazán olyan vagy, hogy meg sem várod, a mig befejezem
               a mondókámat. Hát igen, itt volt Guszta és elképzelheted, hogy egy ilyen testvéri
               látogatás nem mulhatik el tőlem főfájás nélkül.</p>
            <p> A százhetven koronát kérte? A mit a sógorral küldettünk el a viceanyósnak?</p>
            <p>Tera a fejét rázta.</p>
            <p> Dehogy a százhetven koronát, dehogy a százhetven koronát.</p>
            <p> Hát megsértett?</p>
            <p>Az őzszemü nem felelt.</p>
            <p> Mit mondott? No, mért nem beszélsz, fiacskám?</p>
            <p>Semmi szó.</p>
            <p>Ollár hátracsapta a kezét és szinte tánclépésben kezdte kapkodni a lábát abban a
               bizonyos szük körben az ágy meg az asztal között.</p>
            <p> Ah, ah, már nem vagy őszinte, babám, már nem vagy őszinte! Ez az első jele annak
               (egyszerre fojtóbbá változott a hangja), hogy már meguntad ezt az örökös
               nyomoruságot én mellettem.</p>
            <p> Ffu...ffu,  állt oda orsovai módon fütyülve az ablakhoz.</p>
            <p> Már meguntad, már nem vagy őszinte.... Ffu...ffu...</p>
            <p> Na ’iszen,  villant meg a fiatal asszony fejében  ez ám a cifra dolog! Most meg
               ez kezd kételkedni bennem! Ezt már nem engedem.  És odalépvén utána az ablakhoz,
               megrántotta hátulról a kabátja ujját:</p>
            <p> Matyi!</p>
            <p> Ffu...ffu,  fujta az ellenállhatatlan füttyművész.</p>
            <p> Matyi!  ismételte a másik, és erőszakkal maga felé forditotta a nagyüstökü
               férfiut.  Matyi, ne bolondozzál!</p>
            <p>Tovább, sajnos, nem mondhatta el összefüggőn, a mit akart, mivelhogy elomlasztotta az
               arcát a könny. Hanem azért neki mindegy volt. Beszélt ő összefüggés nélkül is; meg
               sirva is. Igy is szépen, sőt talán sokkal szebben panaszolta el az urának azt a sok
               gyalázatot, a mi Gusztától meg az édesanyjától érte ma délelőtt.</p>
            <p>A hegedüs végighallgatta komoran; azután gyöngéden megcirógatta a párja kivörösödött
               arcát.</p>
            <p> Csacsi vagy te, babuskám, óriási csacsi. Már ugyan hogy nem tudhattad te azt előre,
               hogy ha az a vörös nénéd idejön, hát az ugyan jót nem hozhat magával a számodra; és,
               hogyha te fölmégysz ahhoz a te derék, szivtelen, önző édesanyádhoz...</p>
            <p> Édes...</p>
            <p> Igen, hát akkor meg onnan te szintén nem hozhatsz semmi jót magaddal. Egyébiránt
               pedig  és, beleszikrázott a szeme  majd elmegyek hozzájuk én és megmutatom,
               hogy...</p>
            <p>Rahóthyné leánya átölelte a nyakát:</p>
            <p> Ne, ne, Matyikám! Ne tégy, az Istenért, semmit! Ne gorombáskodjál velük! Hiszen
               mégis... a szüleim!</p>
            <p>A facér muzsikus kibontakozott a karjából.</p>
            <p> Hát jó,  és megrázta a sörényét  nem bántom őket. A szüleid. Hát legyenek a
               szüleid és tiszteld apádat és anyádat, hogy hosszu életü légy a földön. Gyerünk
               ebédelni! Hanem Levisznyeynek még ma megmondom a magamét, az szent!</p>
            <p>Ebéd után, az utcán tanakodva, a kis zenész mindenáron télikabátot akart vásárolni
               Terának, ez azonban csak azzal a föltétellel volt hajlandó beleegyezni a dologba, ha
               előbb amaz is kiváltja a zálogból a magáét.</p>
            <p> ’Sz majd kiváltom, majd kiváltom!  hadarta a jeles férfiu.  Csak előbb vegyük meg
               a tiedet, drágám, csak vegyük meg a tiedet!</p>
            <p>De az asszonyka megkötötte magát:</p>
            <p> Nem, fiacskám; már látom, hogy be akarsz csapni. Pedig én még csak elmaradhatok
               valahogy téli kabát nélkül, de neked semmi áron sem lehet ilyen vékony felöltőben
               szaladgálni egész nap.</p>
            <p> Mondom, hogy kivál...</p>
            <p> Nem, nem; Tamás vagyok benne, és most nem hiszek neked addig, a mig csak én is bele
               nem mélyesztettem az ujjamat a télikabátod zsebeibe.</p>
            <p> Te csacsi, te csacsi,  kapkodta a szót az egérszemü.  de az én télikabátom
               közvetitőnél van, és ma már ugy sem lehet kiváltani. Majd holnap, aranyom, majd
               holnap...</p>
            <p> Hát akkor majd az enyémet is csak holnap vesszük meg,  jelentette ki a csökönyös
               menyecske, és ettől nem tágitott.</p>
            <p>Igaz ugyan, hogy a közvetitőben már ma is kifizethették volna a kabátnak az árát, de
               nem volt náluk a cédula, s elébb haza kellett baktatni érte.</p>
            <p>Otthon aztán Tera azt mondta, hogy ő most fáradt, és nem megy ki hazulról, csak este
               a szinházba. Ollár tehát átadta neki egy ötvenkoronás társaságában az egyik
               szinházjegyet, a másikat pedig megtartotta magának, arra az esetre, ha (mivel egyéb
               dolgain kivül még leckéje is van délután) esetleg nem volna ideje estig
               hazajönni.</p>
            <p> Csak indulj el magad, szivem, és majd ott találkozunk. Félnyolckor kezdődik,
               babuskám, félnyolckor. És vigyázz az ötvenkoronásra, fiacskám, vigyázz az
               ötvenkoronásra.</p>
            <p>Megcsókolta a párját és zsebében a zálogcédulával, elsietett. Utközben egyebet sem
               tett, mint a kapott pénz meg a kiadások közt próbálta, ösmert gyorsszámoló módszere
               szerint, helyreállitani valahogy az egyensulyt. Igaz, hogy ez a mostani zavaros
               viszonyok közt meddő kisérlet volt tőle, ámde az agymüködése már annyira megszokta
               ezt a tojástáncot, hogy talán nem is érezte volna jól magát, ha öt perccel azután,
               hogy magára maradt, rá nem kezdhette volna:</p>
            <p> Ebéd öt harminc, szivar huszonnyolc, kávéház lesz negyven, villamos harminckettő...
               és igy tovább.</p>
            <p>Első utja a zálogházba vezetett. Ott kifizette a kabát árát, s azután elsietett a
               „Káprázat”hoz, hogy megkérdezze Levisznyey lakásának a cimét. A portás megmondta:
               Erzsébetkörut tizenkettő, első emelet.</p>
            <p> Jó helyen laknak, jó helyen laknak. Fizethet vagy kétezer korona házbért, 
               motyogta bosszusan a kis hegedüs, és indult, mint a komor bika, az Erzsébetkörut
               irányába.</p>
            <p> Majd megtanitom én,  motyogta magában  betyárkeztyüben dudálni a
               semmirekellőket.</p>
            <p>Hiába fegyegetődzött; nem találta otthon Levisznyeyéket.</p>
            <p> No, majd holnap,  dünnyögte összevont szemöldökkel és lassan bandukolt a NewYork
               felé. Összevissza vagy huszonhét korona kotyogott még a zsebében, s előbbi
               számitgatásaiból igen jól tudta, hogy, ha ehhez a pénzhez hozzáadja a Teránál hagyott
               ötven koronát, ez a két összeg is alig hogy elég lesz az asszonynak télikabátra. Téli
               kalapot azonban már sehogy sem vásárolhat belőle neki. S hol marad még a többi
               költség? Az élelem? És a jegygyürü? Jézusom, a jegygyürü!</p>
            <p>A facér zenész logikus fő volt, nyilvánvaló tehát, hogy töprengéseiből arra a
               következtetésre jutott, hogy, ugymond:</p>
            <p> A kincs nem elég, a kincset ennélfogva gyarapitani kell.</p>
            <p>Ebben a tömör gondolatban kifejeződött minden. Az is, hogy tiz perc mulva már ott
               ágaskodott a játszók mögött a kávéház egyik kártyaasztalánál; az is, hogy két perccel
               utóbb már odatolt az előtte ülőnek a pénze mellé „mutyi”ba egy koronát; az is, hogy
               az egy korona, s utána a másik, harmadik, negyedik és a tizenegyedik is eluszott a
               zöld asztalon; következéskép az is, hogy szegény Ollár addig halászta vissza a vizbe
               siklott ezüsthalacskákat, a mig  már jó husz perce megkezdődhetett a Divában az
               előadás  egyszer csak be nem rontott a fülledt kártyaszobába lihegve egy kis
               ujságiró:</p>
            <p> Ég a Divaszinház!</p>
            
         </div>
         <div type="chapter"> 
            <head>XLIV. FEJEZET.</head>
            <p>Egy kövér börzeügynök, a ki épp akkor rendezgette a markában a kártyát, félszemmel
               hátrasanditott a vészhirnökre. Aztán egykedvüen mondta be, hogy:</p>
            <p> Terc, Béla...</p>
            <p>A következő pillanatban azonban már szanaszét hevert a szép kártyája a parketten. A
               nagyüstökü ütötte ki véletlenül a kezéből, a hogy’ otthagyván az asztalon a
               „mutyi”ba letett koronáját, halálsápadtan tört utat magának a székek között.</p>
            <p> A Diva! A feleségem! Bent van a szinházban!</p>
            <p>Őrült módjára rohant le a széles kőlépcsőn a kávéház nagy csarnokába, s onnan ki az
               utcára.</p>
            <p>A köruton épp akkor robogott el, izgalmasan vibráló kürtöléssel, vad iramban egymás
               után két kerületbeli tüzoltóság, mig amott a Wesselényiutcából szélsebesen
               kanyarodott ki egy perc mulva a harmadik. A járókelők pedig, mint a mikor a lehullt
               falevelet végigszánkáztatja az uton a szél, elkezdtek szaladni:</p>
            <p> Tüz van! Ég a Divaszinház! Ég a Divaszinház!</p>
            <p>A komoran sötétlő ég messzire rózsaszinlett azon a szélen.</p>
            <p>Matyi már nem kiáltozott, nem is hadonászott, csak rohant összeszoritott foggal,
               némán, sápadtan, zihálva az egyre jobban hömpölyödő emberáradatban. Az utszéli
               légszeszlámpák, ragyogó kirakatok gyors egymásutánban maradtak el mögötte, cikcakkos
               fehér meg sárgás csikokban ugrálva keresztül a fényükkel a fején, a kalapján, a
               begombolatlan, vékony felöltőjének a szárnyán, a mely futtában ugy lobogott rajta
               kétoldalt a hideg szélben, mint valami ideoda kipkedő fekete vitorla.</p>
            <p>Az Andrássyutról gyors ügetésben fordult be egy szakasz lovasrendőr. Már látszottak
               az épület tetejéről fölcsapó lángnyelvek. Lépésrőllépére, pillanatrólpillanatra
               lázasabb lett körülöttük a zsivaj, és a szinte repülve érkező mentőautomobil a
               szinházhoz torkoló utca sarkán éppen most majd elgázolt egy kétségbeesetten hadonászó
               öreg uriasszonyt, a ki folyton az égő szinházban levő gyermekei nevét sikoltozta
               szinte tébolyodottan. Itt már rendőri kordon volt. Nem lehetett tovább menni. Az
               eleven láncon tul, mint valami pokoli világitásban, ütemszerüleg ideoda mozgó
               árnyak, a tüzoltóság, a rendőrtisztviselők, a mentők, láng, füst, vizsugarak és
               mindenen tul valami irtóztató, vérfagyasztó lármás zürzavar. Rendőrök és tüzoltók
               most segitették, vagyis inkább cipelték ki a szinház főkapuján a pánikban egymás alá
               tipródott embereket.</p>
            <p>Az épület tetején, ott, a hol köröskörül már minden lángban égett, mélyen kivágott,
               fehérselyem szinpadi jelmezben, aranyszinü cipellőben valami kéményből egyszerre
               csak kibukkant egy karcsu nőalak. Sárga haja vörösbe játszott a tüzfényben,
               eltorzult szép arcán a megbomlott rémület vadságát világitották meg kisértetiesen a
               lángok. Kiugrott a tetőre és akárcsak az egér az egérfogóban, el kezdett ideoda
               futkosni a lánggyürüben.</p>
            <p>Idelent a tömegen a borzalom moraja futott keresztül:</p>
            <p> Nini, egy szinésznő van a háztetőn!</p>
            <p> Eichner báróné! Borzasztó!</p>
            <p> Csengedi Mari!</p>
            <p> Ugy látszik, a rémület elvette az eszét.</p>
            <p> Szerencsétlen, hogy’ jutott fel oda a tetőre?</p>
            <p> Hallja, hogy sikoltoz?</p>
            <p> Megőrült!</p>
            <p> Nem, nem, hát nem látja, hogy összekulcsolja a kezét és rimánkodik a
               tüzoltóknak?</p>
            <p>Idegrázó látvány volt. Egy bátor tüzoltó macskaügyességgel kuszott föl a tetőre a
               létrán. Aztán öt percnyi kinos várakozás és Csengedi Mari, eszméletlenül bár, de már
               ereszkedett lefelé a sürü füstben a tüzoltó karja között.</p>
            <p>Ollár Matyi, a ki átfurakodott minden kordonon, ott állt a főkapu előtt a tüzoltók és
               rendőrök közé szoritva, s torka szakadtából kiáltozott, hogy:</p>
            <p> Tera! Tera! Tera!</p>
            <p>Pusztába kiáltó szó volt. Annyi kiabálás, olyan sok sikoltozás, jajveszéklés
               torlódott egymásra ezen a ponton, hogy valóban semminő hangot sem lehetett tisztán
               megérteni.</p>
            <p> Tera! Tera! Tera!</p>
            <p>Nem, nem lehetett megérteni, hogy mit kiabál.</p>
            
         </div>
         <div type="chapter"> 
            <head>XLV. FEJEZET.</head>
            <p>Tera, miután a Matyikája elment, ujra elővette a jó meleg szobában a varrást, a mit
               délelőtt Guszta miatt abbahagyott. Szorgalmasan öltögette a tűt és fásultan gondolt
               vissza az anyjánál történtekre.</p>
            <p> Hiába,  állapodott meg magában  ezen már se jobbra, se balra nem lehet
               változtatni. Most már  mosolygott fanyarul  én is ugy vagyok az anyámmal, mint a
               Fafütyök az övével. Meghaltunk egymásra nézve.</p>
            <p>Gombai néni zavarta ki az elmélázásából. A derék szobaasszony ugyanis, mióta Ollárék
               megint mindent kifizettek neki, ugy érezte, hogy ő is tartozik valamivel a
               muzsikuséknak, s alkalmasint ezt az erkölcsi adósságát óhajtotta leróni azzal, hogy
               ugy hat óra tájt egyszerre csak bekopogtatott Tera szobájába.</p>
            <p> Jó estét nagyságám  köszöntötte igen nyájasan  hát egyedül tetszik lenni? Nincs
               itthon uracska?</p>
            <p> Nincs  felelte föl sem pillantván a varrásáról a menyecske, mert éppen most nem
               nagyon vágyakozott a hárpia társaságára.</p>
            <p> Hova ment uracska?</p>
            <p> Nem tudom.</p>
            <p>Gombai nénit nem rettentette el a rövid válasz. Ha a nagysága nem beszél, okoskodott
               magában, majd beszélek én. És el kezdett beszélni. De mivel a maga szük agyvelejéből
               nem sok olyan telt volna ki, a miről föltehette volna, hogy szórakoztatja a fiatal
               asszonyt, dicséretreméltó szerénységgel, hanem azért egyuttal Terának nem kis
               rémületére, a „Reggeli Posta” cimü olcsó napilapocskának a regényét kezdte elmesélni,
               előre bocsátván, hogy milyen nagyszerü regény: s mikor elbeszélése nyomán eljutott az
               aznapi folytatáshoz, a melynek a végén a grófnőt valami gaz rablók nyakig beássák a
               gödörbe s azután ott hagyják, valóságos anyai aggodalommal kezdte el tördelni a
               sovány, eres kezét, s fejcsóválgatva nézett a zenész feleségére:</p>
            <p> Szörnyüség, nagyságám! Elásni azt a szép grófnőt! És most, tetszik tudni, ugy
               aggódom, hogy mi lesz a szegény asszonyból: kiszabaditjae valaki holnapig, vagy
               pedig ott vesz el éhen a gödörben?</p>
            <p>Tera letette a fehérnemüt az ölébe, és akaratlanul is elnevette magát.</p>
            <p> Hahaha, Gombai néni, hahaha!</p>
            <p> Mit nevet, nagyságám?  kérdezte megbotránkozva a szobaasszony.</p>
            <p> Hahaha. Gombai néni, csak azt nevetem, hogy hányunkat ásnak el napnap után nyakig
               a gödörbe, ugy, hogy csakugyan nem lehet tudni, benne maradunke, vagy pedig
               kiszabadite valaki belőle?</p>
            <p>A kitünő asszonyság, a ki, ugylátszik, megsejtett valamit ennek a kis kifakadásnak az
               értelméből, rosszkedvüen ingatta a fejét, melynek a tetején szürkén gubbaszkodott a
               kontynak csufolt csitri hajvakarcs.</p>
            <p> Engem is beástak egyszer a gödörbe, nagyságám. Nyakig!  és szemléltetésül
               végighuzta a bőrös pulykanyakán a kezét.  A mikor meghalt az én szegény Ödönkém.</p>
            <p> A fia?  kérdezte elkomolyodva a szobaur életepárja.</p>
            <p> Már hogy lett volna a fiam, nagyságám,  ingatta megütődve a fejét tovább amaz,  a
               mikor nem is volt gyermekem. A boldogult férjem, édes nagyságám!  S öklével a szemét
               törülgetve folytatta:</p>
            <p> Addig jó dolgom volt, ő járt szegény mindig a piacra bevásárolni, cselédet sem
               kellett tartani; és nem ugy volt ám, mint most, nagyságám, hogy én hozom be ide
               maguknak reggel a kávét, hanem az egész reggeli forditva volt...</p>
            <p> Jézuskám, és nem ömlött ki?  kötekedett az őzszemü, a kinek most egyszerre
               különös jó kedve támadt.</p>
            <p> Ajh, dehogy ömlött ki! Nem a kávé volt forditva, hanem az, hogy most nekem kell
               behoznom a reggelit maguknak, akkor pedig én még alig nyitottam ki a szememet az
               ágyban, az én szegény Ödönkém odakint a konyhán már elkészitette, s hozta be nekem az
               éjjeli szekrényemre a meleg kávét. Szegény ember  sóhajtott még egyre ingó fejjel,
               mialatt olyan nagy csöppekben potyogott a szeméből a könny, mint a nyári eső,  és
               meg kellett neki halni.</p>
            <p>Most már egyáltalában nem birt a szivével, s valósággal bőgve tört ki belőle az
               érzés.</p>
            <p> Bühü, csak legalább addig élt volna szegény, a mig életbe léptették  bühühü  az
               uj nyugdijtörvényt!...</p>
            <p> Akkor  tapogatta végig a szemét a zsebkendőjével néhány percnyi csöndes sirás után
                akkor most teljes száz forinttal több nyugdijam volna, mint a mennyi igy van a régi
               törvény szerint, hogy az Isten nem tudta megtartani szegény férjemet!</p>
            <p>Ebben a pillanatban kopogtattak az ajtón, és a tessékelésre belépett egy kopott
               szalonkabátos, nyurga férfiu.</p>
            <p> Kezét csókolom, nagysád; Ollár ur?...</p>
            <p> Nincs itthon.</p>
            <p> Weisz vagyok; Koromfi és társától.</p>
            <p>Terának megcsillant a szeme. „Koromfi és társa” volt tudniillik az a szinházi
               ügynökség, a melyiknek az ő Matyija minden héten kétszer a nyakára járt, hogy
               szerezzen már neki valami szerződést.  Üljön le! Van valami? Mondja már hamar: van
               valami?</p>
            <p> Van, édes nagysád. Karmester. Sürgős.</p>
            <p> Hová?</p>
            <p> Máramarosszigetre, Tecsődyhez. Meghalt a karmester, és a direktor táviratilag kért
               tőlünk helyettest. Százhetven korona. Csakhogy rögtön kell utazni.</p>
            <p> Hogyhogy? Még ma?</p>
            <p> Még ma. Már holnap este dirigálni kell. És délelőtt próba. Negyedtizkor indul a
               gyors. Reggel már ott vannak nagysádék.</p>
            <p>A fiatal asszony fészkelődni kezdett.</p>
            <p> Akkor sietek. Szent Isten, már hét óra mult! A „Divá”ban adtunk találkát az
               urammal. De mondja, biztos?</p>
            <p> Hogyne, nagysád, itt a távirat. Én kérdezem, hogy biztosan menneke? Mert nekem
               akkor táviratoznom kell Szigetre.</p>
            <p> Igaz. Nem tudom. Azt hiszem. Tudja mit? Jöjjön velem a „Divá”hoz! Ott elintézünk
               mindent. Jó? Hanem akkor, nézze, barátom, menjen ki egy kicsit az előszobába, vagy, 
               ugye megengedi, Gombai néni?  a maga szobájába, a mig felöltözködöm. Öt perc alatt
               elkészülök vele.</p>
            <p> Kérem, kérem,  hajlongott az ügynökfióka s kihátrált a szobából. Gombai néni
               szintén indult kifelé, hanem az ajtóban megállt és rémülten fordult vissza
               Terához.</p>
            <p> De nagyságám, ha elutaznak, még kapok huszonkét koronát.</p>
            <p> Miféle huszonkét koronát?  és nagy sebbellobbal gombolta be a kimenősi cipőjét.
               (Mert otthon csak a régi rongyosban slappogott.)</p>
            <p> Hát a félhavi fölmondást,  válaszolta felfortyanva a vén hárpia, s fenyegető
               pillantással mérte végig az asszonykát.  Máskép nem engedem elvinni a kosarat.</p>
            <p>A muzsikusné már a kissé viseltes utcai ruháját huzta keresztül a fején, és ugy
               felelt a vékony szövet mögül:</p>
            <p> Jó, jó, csak tessék már kimenni ahhoz az emberhez! Hih! Ne nyissa ki ugy azt az
               ajtót!</p>
            <p>Egykettőre felöltözködött, és mentek. A sarkon sokáig kellett várni a villamosra,
               mert vagy öt kocsi zsufolva robogott el előttük (ilyen időtájt a legnagyobb a
               forgalom), s igy, mire a Divához értek, éppen már megkezdték az előadást.</p>
            <p>A jegyszedőnének megmondta az ura nevét (Ollárt mindenki ismerte a szinháznál) s
               beküldte, hogy hivassa ki a helyéről. Az asszony bement és egy perc mulva visszajött,
               hogy Ollár nincs bent.</p>
            <p> Nem is látta még itten?</p>
            <p> Még nem, nagysád.</p>
            <p> Akkor elkésett. Várjuk meg itt az előcsarnokban.</p>
            <p>Sokkal izgatottabbá tette a szerződtetés hire, hogysem türelme lett volna bemenni a
               nézőtérre és ott várni meg az urát. Különben is, a mint megérkezik, tüstént meg kell
               vele beszélni a dolgot, s azt odabent, előadás közben ugy sem lehetne.</p>
            <p> Istenem, mindjárt háromnegyed nyolc lesz,  fordult az ügynökhöz  és negyed tizkor
               vasuton kellene lennünk. Hol késik vajjon az a rossz ember?</p>
            <p> Bizonyosan a NewYorkban van,  vélekedett Weisz ur.</p>
            <p> Tudja mit, Weisz? Maga csakugyan elnézhetne a NewYorkba! Én addig itt maradok. És
               ha időközben megjönne, akkor mind a ketten itt várunk magára, a mig visszakerül. De
               siessen ám, Weisz ur, ne várakoztasson sokáig!</p>
            <p> Jó.  És éppen a kezét nyujtotta (neki már az volt a szokása, hogy mindig ő
               nyujtotta előbb a kezét), a mikor a nézőtérre nyiló ajtón keresztül, a szinház
               belsejéből egyszerre valami különös ropogás hallatszott, s rá rögtön ez a rémes
               kiáltás:</p>
            <p> Tüz van!</p>
            <p>Ugyanekkor kitárult az ajtó, és sápadtan rohant ki rajta valaki, a ki alkalmasint az
               utolsó sorban, sőt annak is a szélén ülhetett, hogy ilyen gyorsan menekült. A hogy az
               ajtó kinyilt, a szinpadról kivilágitott az előcsarnokba a láng, látszott, a mint a
               nézőteren az egész embertömeg rémült zürzavarban összekavarodik, és megvadult csorda
               módjára ront egymás hátán, nem: egymás testén keresztül a kijáratok felé.</p>
            <p>Tera halálsápadtan kapaszkodott bele az ügynök karjába:</p>
            <p> Jézusom!  nyögte elhaló hangon.  A nyurga férfiu végignézett rajta, aztán
               megszoritotta a csuklaját, és gyorsan huzta kifelé.</p>
            <p> Gyerünk gyorsan! Gyerünk! Gyerünk!</p>
            <p>Éppen, hogy ki tudtak jutni a főkapun, a nyomukban már ott tombolt a tüznél is
               borzasztóbb veszedelem, a pánik.</p>
            
         </div>
         <div type="chapter"> 
            <head>XLVI. FEJEZET.</head>
            <p>Ollár teljes negyedórán keresztül orditozott a főkapu körül a felesége után, a mikor
               egyszer csak a vállára üt valaki.</p>
            <p> Ollár ur! A felesége itt van a kávéházban.</p>
            <p>A nagyüstökü, a kinek a vonásai már valósággal eltorzultak a Teráért való rettentő
               félelemtől, hátranézett. Nem tudott szólni, csak az égő épületre mutatott és az ajka
               vonaglott.</p>
            <p> Itt a kávéházban!  ismételte meg az ügynök.  Bent se volt a szinházban! Kint
               vártunk magára, mert nem jött! Semmi baja sincs őnagyságának, csak magát várja
               nagyon türelmetlenül!  kiáltotta egy lélekzetvételre.</p>
            <p> A feleségem? Nincs neki, igazán nincs neki semmi...?  Ezt, hogy „semmi baja”, már
               nem birta kimondani, mert hirtelen átkapta a hosszu legénynek a derekát, és elkezdett
               sirni, mint valami gyerek.</p>
            <p>Föl sem tünt. Sokan jajgattak a Diva körül akkor.</p>
            <p>Nem csekély üggyelbajjal átvergődtek a tüzoltók, rendőrök, sebesülteket cipelő
               mentők és izgatott csoportok között, s végre (háromnegyed kilenc felé) benyitottak a
               kávéházba. A következő pillanatban Tera felboritotta a vizes poharat, a melyiket
               imént tett elejbe a kerek márványasztalra a pincér, és az ügynök, a Weisz, a ki pedig
               százalék nélkül soha semmit sem szokott megtenni, szinte a szemét kezdte törülgetni
               azon a bohó jeleneten, a hogy a kis hegedüs meg a felesége a viszontlátás
               idegrohamában nekiszaladtak egymásnak.</p>
            <p> Kérem, kérem, most nincs idő az érzelgésre!  szólt rájuk, összeszedve magát. 
               Mindjárt háromnegyed kilenc és maguknak negyed tizkor már a vasuton kell lenniök!
               Üljön csak ide, kérem, Ollár ur, és beszéljük meg hamarosan a dolgot!</p>
            <p>Ez az erélyesség használt. A muzsikusházaspár összebujt az asztalnál Koromfi és
               társának a megbizottjával, és rövid három percnyi tárgyalás után Ollár Matyi kimondta
               a boldogitó „igen”t.</p>
            <p>Ekkoráig azonban már két perccel elmult háromnegyed kilenc.</p>
            <p> Mikor indul a vonat?  kérdezte az egérszemü.</p>
            <p> Negyedtizkor. Kilenc tizenöt.</p>
            <p> És sehogyse lehetne reggel indulni?</p>
            <p> Sehogy.  Megnézte az óráját.  Még huszonhét perc az indulásig.</p>
            <p> Istenem, hogy megyünk akkor most haza?  aggódott a menyecske.</p>
            <p> Sehogyse, szivecském, sehogyse!  felelte a férj, folyton a felesége kezét
               szorongatva az asztal alatt.</p>
            <p> De a holmink?</p>
            <p> A holmink jön utánunk, a holmink jön utánunk!</p>
            <p> És még a félhónapot is ki kell fizetni...</p>
            <p> Mit? A félhónapot? Annál jobb, annál jobb! Legalább a félhavi utánvétért hamar
               elküldi a holmit. Fizetek! Különben is, Weisz ur  fizetek, kérem!  lesz szives majd
               elintézni ezeket a dolgokat. A vénasszonynak mindjárt holnap megtáviratozom a
               cimünket, és ő küldje el rögtön a holminkat. Mid volt, fiacskám? Csésze minden
               nélkül? Na ’iszen, hehe, akkor itt van a csésze; nem fogyasztottunk semmit. Én
               szivart kérek. Két trabukkót. Meddig fog ez égni, mit gondol, Weisz ur?</p>
            <p> Kilenc óra lesz öt perc mulva. Megyünk vagy nem megyünk?  kérdezte (válasz
               helyett) szigoruan az ügynök.</p>
            <p>Szerencsére ott volt a kávéház előtt a bérkocsi állomás. Az uton mindenütt zsivajgva
               nyüzsgött a nép. A Diva, igy messzebbről, fölséges látvány volt az égő tetőzetével.
               A tüzoltóság nem boldogult vele. A szomszéd utcából most vonult föl rendcsinálni egy
               félszázad lovasság. A máramarosszigeti szinház uj karmestere meg a felesége és az
               ügynök sebtiben elhelyezkedett az első bérkocsiban.</p>
            <p> Gyorsan! Gyorsan! Keleti pályaudvar!</p>
            <p>Már kint ügettek a Huszárutcában, a mikor Tera egyszerre megszoritotta az urának a
               karját.</p>
            <p> Jézusom, a mamáék! Délelőtt azt mondták, hogy szinházba mennek!</p>
            <p> Biztosan megmenekültek, biztosan megmenekültek, közmondás van róla,  hadarta
               Ollár, és ő is ujra elkezdte szorongatni a kezét a feleségének.</p>
            <p> Az Istenért, édes Weisz ur,  nézett rá csaknem könyörgő tekintettel az ügynökre a
               fiatal asszony,  tudja meg, hogy nem történte valami bajuk a mamáéknak! Meg a
               testvéremnek!</p>
            <p> És majd megtáviratozza Szigetre, ugye, majd megtáviratozza?  szólt közbe a
               zenész.  Rahóthy Farkasék, és  hiszen tudja  Levisznyey Árpádné. Levisznyeyné,
               tudja, és Rahóthy Farkasék... Ott laknak...  és megmondta a házszámjukat.</p>
            <p>Tiz percnyi kocsizás után végre szerencsésen megérkeztek a pályaudvar elé, s öt perc
               mulva már bent ültek, egymásba fogódzva, egy jó meleg második osztályu
               félszakaszban.</p>
            <p> Százhetven korona gázsi, Teruska, százhetven korona gázsi, Teruska,  szippantott
               nagyot a most meggyujtott trabukkóból a karmester,  ugy élünk majd belőle
               Máramarosszigeten, mint valami kiskirályok!</p>
            <p> Bizony,  suttogta hozzásimulva a hamvasarcu.  És majd előadják a
               „Háromkirályok”at...</p>
            <p>Matyi majdhogy az égő felével nem kapta a szivart a szájába.</p>
            <p> Tyhü, a ki mindene van, ha most odaégett a szinházba a partiturám!</p>
            <p> Szüz Máriám! És nincs meg másolatban!</p>
            <p> Pedig az könnyen meglehet. Mert Felicitinek fönt van az irodája a második emeleten.
               Vagy  és sötéten nézett maga elé  talán csak fönt volt.</p>
            <p>A vonat zakatolva dübörgött tova az éjtszakában.</p>
            
         </div>
         <div type="chapter"> 
            <head>XLVII. FEJEZET.</head>
            <p>A becsületes Weisz már másnap délután megtáviratozta Ollárnénak
               Máramarosszigetre:</p>
            <p> Mamáék más szinházban voltak. Semmi bajuk.</p>
            <p>A Diva pusztulásáról szőlő tudósitások olvasása közben (mert a szinház ugyszólván
               teljesen leégett, negyven ember meghalt, hetvenhárom megsebesült) Guszta kárörvendő
               mosollyal olvasta föl hangosan az anyjának a Csengedi Mariról szóló izgalmas
               fejezetet.</p>
            <p> A tüzvész  ugymond a tudósitás  annyira megzavarta a szerencsétlen művésznőt,
               hogy rémületében a helyett, hogy a kijárat felé menekült volna, föl szaladt a
               zsinórpadlásra, s onnan, egészen megzavarodva, kimászott az égő tetőre. Most
               eszméletlenül fekszik a lakásán, a hol állandóan három orvos van körülötte. Az
               orvosok attól tartanak, hogy a szerencsétlen művésznő veszedelmes idegbajt kapott az
               átélt izgalmaktól, és, ha meggyógyul is, alkalmasint soha sem léphet többé
               szinpadra.</p>
            <p> Na, mama,  eresztette le Levisznyeyné az ujságot az ölébe  ez sem fog többé
               konkurrálni a „Káprázat”nak.</p>
            <p> Ugy kell neki,  bólintgatott rá helyeslően a török pongyolás.  Hiába, minden
               rosszaság megboszulja magát. Látod, a hugod is rossz volt, nem hallgatott a jó
               szavunkra, összeszürte a levet azzal a naplopóval, megszökött; és mi történik? Most
               nyomorognak, éheznek, fagyoskodnak, mert megbüntette őket az Isten. Óh, az Isten
               igazságos, Guszta! Meglátod, az a Gyurka gyerek is addig köpi a vért, a mig egyszer
               csak elpatkol, és az apádra száll vissza az egész Rahóthyvagyon. Emlékezzél a
               szavamra, Guszta, az Isten igazságos! Sok bántalom ért bennünket attól a gőgös
               Tamástól. Sok. Meg attól a dámától, né, a mig a felesége volt neki! Hát most
               igazságot tesz az Isten, Guszta; igazságot tesz az Isten.</p>
            <p>Még napokon át jelentek meg tudósitások Csengedi Mari meg a többi sebesült
               állapotáról, következéskép a két Gusztának még napokon át került olvasni valója:</p>
            <p> „Már magához tért.”</p>
            <p> „Ma tette az első sétakocsizást.”</p>
            <p> Na, bement a szanatóriumba. Igazságos az Isten. Ez sem konkurrál már nektek,
               Guszta.</p>
            <p>De mások is olvasták a lapokban a Diva tulajdonosasszonyáról szóló hireket.
               Rahótvárt, a hol a fenyőfák széttárt lombjain, mint megannyi fehér egérke, már rajtuk
               ült a hó, a komor, nagy olvasóteremben a nagy tüz óta állandóan ott hevert valamennyi
               budapesti napilap a méltóságteljes, hosszu asztalon, és az épp olyan komor és
               méltóságteljes nagy ebédlőben a szintoly hosszu, teritett asztalnak a végén déltől
               estig, be a késő éjtszakába, naprólnapra ott könyökölt, szemközt egymásnak, a két
               bus olvasó: György urfi, a kastély ura, s Edöméri Miska, az örökös vendég.</p>
            <p>A sebhasitotta ajku, bolond szinész, a mióta a Fafütyök az orsovai eset után kótyagos
               fejjel éj idején rábukkant volt Szegeden a Kasskávéházban, lassan lassan ugy
               belesodródott a kanáriképü barátja társaságába, hogy egyszer csak ott hagyott
               szinházat, csapot, papot, és nekilódult a gyerekkel Rahótvárra.</p>
            <p> Vigyázni akarok rád, Gyurikám,  mondogatta igen tekintélyes hangon, de maga is
               érezte, hogy a mikor ezt mondja, csupán egy kis részét vallja be az igazságnak. Mert
               az igazság az volt, hogy valahányszor ránézett erre az egyre jobban köhögő, sápadt
               fiura, mindannyiszor, mint valami démon, megjelent előtte Csengedi Marinak a képe, és
               mentül gyakrabban látta a gyereket, annál inkább a hatalmába keritette s leigázta ez
               a démoni arc.</p>
            <p>És a démoni arc most elhalványodott. Sápadt lett, vértelen és beteg. A rahótvári
               kastély két furcsa lakója minden posta érkezésekor lázas izgalommal nyult az aznap
               jött lapok után: nincse bennük valami uj hir felőle?</p>
            <p>Végigböngészték a lapokat, aztán elkezdtek tanakodni, vajjon csakugyan idegbajt
               kapotte Csengedi Mari? Nem orvosi tévedése az egész? És, ha valóban megsinyli az
               idegzete a tüzvészt, vajjon milyen természetü lesz a betegsége? Veszedelmes? Tartós?
               Gyógyitható? Egyikük sem volt jártas sem az orvostudományban, sem az idegbajok fajtái
               körül, hát egészen tanácstalanok voltak ezekben a csöndes töprengéseikben. És igaze
               vajjon, hogy nem léphet szinpadra többé? De hiszen neki a szinpad volt az élete!</p>
            <p> Én, kérlek alásan,  nézegette a pohara fenekét a Fafütyök,  kértem, könyörögtem
               neki, hogy hagyja ott az egészet, és jöjjön ide velem Rahótvárra,  ridegen
               elutasitott magától. Hát hogy lesz akkor mostan, ha majd szakitani kell a
               pályával?</p>
            <p>Elhallgatott, és nagyot hörpintett a borából.</p>
            <p> Miska bátyám, én tudom, mit kellene itt tenni.</p>
            <p> Mit, Gyuri fiam?</p>
            <p> Meg kellene látogatnom a szanatóriumban.</p>
            <p> Mert mégis az anyád, mi?  kérdezte amaz, és cinikusan nevetett.</p>
            <p>György nem utazott el mindjárt, mivel néhány napig rosszabbul érezte magát (hisz’
               most sem vigyázott az egészségére), hanem a következő héten befogatott és áthajtatott
               a negyedik községbe a vasuthoz. A szanatórium igazgatófőorvosa megengedte a
               látogatást és bevezette a fiut a beteghez.</p>
            <p>A Fafütyök, a ki utközben a vonaton már azt is megbánta, hogy elindult („Még a
               fajtáját is gyülölöm a Rahóthyaknak!”  jutott az eszébe s ez az emlékezés megint
               idegenszerüvé tette benne az egész gyermeki érzést), azzal a kellemetlen gondolattal
               lépett be az anyjához, hogy na, most alkalmasint ujra visszataszitó jelenet fog
               kifejlődni kettejük között. Csalódott. Csengedi Mari, a kinek különös, de azt is
               hozzátehetjük, érdekes bágyadtság homálylott a szemében, könnyes tekintettel jött
               elejbe:</p>
            <p> Hát mégse’, hát mégse’ hagyott el mindenki! Isten hozott!  és  csudák csudája! 
               megölelte, s (csecsemő kora óta most először) megcsókolta az immár hevesen zokogó
               gyereket.</p>
            <p>Györgyöt az izgalomtól nagyon elővette a köhögés, ugy, hogy egy darabig nem
               beszélhettek semmit. A mikor végre elcsöndesült, az anyja, a ki folyton, de
               szakadatlanul idegesen ideoda motoszkált az öt ujjával az asztalon, fátyolozott
               hangon azt mondta neki:</p>
            <p> Te nagyon köhögsz, György. Borzasztóan köhögsz. Te beteg vagy.</p>
            <p>A fiu csak rávetette a nefelejtskék szemét, és válasz helyett megcirógatta az egyre
               ideoda babráló kezet.</p>
            <p> Ugye, most már nem fog elhagyni többet, anyám?</p>
            <p>Az asszony, mialatt idegesen babrált az asztalon, fátyolozott hangon felelt:</p>
            <p> Nem, fiam; énnekem már nem való a szereplés. Teljesen tönkrementem. Nézz rám, hogy
               léphetnék ilyen beteg idegzettel még egyszer szinpadra. Jaj, az a zaj, a mi ott van!
               Megölne!</p>
            <p>Alig birta türtőztetni magát, hogy sirva ne fakadjon.</p>
            <p> Elmegyünk Rahótvárra,  cirógatta tovább a kis Rahóthy.</p>
            <p> De jó neked ott lenned, György? Igen, igen, hisz’ a fenyves, az jót tesz.</p>
            <p> Igen, és maga majd meggyógyit engem, anyám. Nekem a szivem volt beteg, anyám. A
               köhögés, az mellékes,  kicsinylőleg legyintett,  hanem itt, anyám, itten,  s a
               szivére tette a kezét.</p>
            <p>Eichner báróné most a szoknyáját kezdte simogatni ültében.</p>
            <p> Ajh,  mosolygott fanyarul  én magam is gyógyulást keresek. De még mindig olyan
               elhagyatott hely az a Rahótvár? Mert, husz évvel ezelőtt... Nem, nem,  és
               fölpattanván a székről, minden különös ok nélkül megfordult egyszer maga körül, s
               aztán a széket is másképp igazitván, visszaült a helyére,  nem akarom feszegetni a
               multat. Most már együtt maradunk és punktum, jó lesz, György?</p>
            <p>A Fafütyök szomoruan mélázott maga elé.</p>
            <p> Nagyon jó lesz, anyám. Csak... csak aztán meg ne unja majd azt a csöndes, falusi
               életet.</p>
            <p> Nem unom meg, György,  motoszkált már egészen az asztal közepén az ideoda kapkodó
               öt ujjával az asszony.  Hisz’ nekem most csend kell. Jaj, csak csend, csak nagy
               csend! A doktor azt mondja, hogy két hét mulva már kimehetek innen. De csak falura
               menjek. Valami kastélyba. Hát az éppen jó lesz. Hanem  és félősen ütötte föl a fejét
                jó a tető, György? Nem tüzveszélyes? Mert  s most egyszerre sirásra görbült el a
               szája  én iszonyuan félek a tüztől, György, jujj!</p>
            <p>Az orvos bejött és udvariasan félbeszakitotta a látogatást.</p>
            <p> Kimeriti a méltóságos asszonyt a sok beszéd. Majd inkább holnap.</p>
            <p>A Fafütyök készülődött.</p>
            <p> Holnap is eljösz, György?  kérdezte Csengedi Mari.  Vagy már hazautazol?</p>
            <p> Nem, anyám; holnap is eljövök. Ha nincs terhedre, itt maradok, addig, a mig együtt
               mehetünk majd Rahótvárra. Nincs terhedre?</p>
            <p> Nincs. Csak gyere, György; várlak.</p>
            <p>A fiu el is jött szorgalmasan négy napon keresztül. Ezalatt azonban annyira meghült
               és ugy elkezdett köhögni, hogy Csengedi Mari, még mindig az asztalon babrálva, azt
               mondta neki:</p>
            <p> Jujj, kérlek, eredj orvoshoz, vagy utazzál haza, de én nem birom hallgatni ezt az
               örökös zakatolást. Nekem csendre van szükségem, György! Nagy csendre! Hát nem érted,
               kérlek?</p>
            <p> Rahótvárt majd annyit köhöghetsz, György, a mennyit akarsz,  magyarázta neki. 
               Ott bezárkózom a kastély tulsó szárnyába és nem hallok belőle semmit. De itt, kérlek,
               György, ebben a kis szobában! Nem, nem ezt én nem birom hallgatni!</p>
            <p>A kanárifejü busan elköszönt.</p>
            <p> Hát jó, anyám, megyek haza köhögni, Rahótvárra.</p>
            <p>Megbeszélték, hogy az asszony majd idejekorán értesiti az utazásáról, s György urfi
               eltávozott.</p>
            <p>A fiu arról, hogy Orsován részeg fejjel hogy’ megbántotta Ollárékat, nem tudott
               semmit, annyira elvette az eszét akkor az ital. Csak annyi derengett valamelyest az
               emlékezetében, hogy az orsovai pályaudvaron találkozott Teráékkal, és mintha
               összevesztek volna. De hogy miért, vagy miképpen, arról, még ha mindjárt a nyakát
               levágták volna, sem lett volna képes számot adni. Természetesen ez a homályos
               visszaemlékezés is sokat furta az oldalát és most az anyja legujabb, ideges ridegsége
               megint visszafelé kezdte hajtani az ő hütelen, őzszemü Terájához.</p>
            <p> Most már akárhogy,  dünnyögte magában  de valami utonmódon megtudom, mi is volt
               az az orsovai eset.</p>
            <p>Ennek természetesen az az egy utja lehetett, hogy maguktól Olláréktól kérdezze meg a
               dolgot. Meg fogja őszintén mondani nekik, hogy nem emlékszik rá, mit csinált és nem
               tudta, mit beszélt.</p>
            <p>Minthogy azonban nem tudta Ollárék lakását, némi töprengés után rászánta magát és
               fölkereste  az uj lakásukban  Rahóthy Farkasékat. Itt majd utbaigazitják valahogy.
               Ha haragban vannak is a lányukkal, annyit mégis csak tudnak felőle, hogy hol laknak.
               No nem?</p>
            <p>Becsöngetett a segédhivatali igazgatóék lakásába.</p>
            <p> Jaj, lelkem,  kezdett hadonászni Auguszta néni, a mikor György a muzsikusék cime
               felől tudakozódott,  az Isten tudja, hol hányódnak azok! Ugy hallom, hogy itt laktak
               valahol a közelben, hanem a multkor járt itt valami ügynökféle ember, a szemtelent
               majd kidobtam, képzeld, azzal állitott be hozzánk, hogy nem égette bent valaki
               közülünk a Divaszinházban!  és azt mesélte, hogy Mármarosszigetre, vagy hova
               utaztak. Valami kis szintársulathoz.</p>
            <p>György urfinak nagyot dobbant a szive.</p>
            <p> Mármarosszigetre!  szólt igen élénken, mivel hogy Rahótvár is Mármarosmegyében
               volt.  Hisz akkor afféle szomszédok leszünk.</p>
            <p> No lám, nézett rá szurósan Rahóthyné  talán bizony örülsz neki. Okosabban tennéd,
               fiam, ha az egészségedre vigyáznál. Nem tetszik nekem a köhögésed, Gyuri.</p>
            <p>A Fafütyök elkomolyodott.</p>
            <p> Az édesanyámnak sem tetszik,  suttogta rekedten.</p>
            <p>Augusztának még csak éppen ez hiányzott. Rámeresztette a dülledt szemét az
               unokaöccsére és szinte dadogott:</p>
            <p> Aaz édes...anyádnak? Hát te...te?</p>
            <p>Nem tudott többet mondani; valósággal megnémitotta az a gondolat, hogy micsoda nagy
               veszedelem fenyegeti megint az ősi Rahóthyvagyont. Rettenetes, az az asszony még
               képes végrendeletet iratni ezzel a gyerekkel és akkor vége minden reménykedésnek.
               Mindez egy szemhunyoritásnyi idő alatt cikázott keresztül az agyvelején, s a
               következő pillanatban már elkényszeredve, hanem annál hangosabban elkezdett
               hahotázni!</p>
            <p> Nono, lám, Gyurikám! Hát az édesanyád?... Hát akkor most boldog vagy, Gyurikám,
               ugye? Hahaha! No ez derék, Gyurikám! Hogy fog örülni a Farkas bácsi! Ugye, boldog
               vagy, hahaha? De igazán nagyon örülök, hogy ilyen boldog vagy, hahaha, édes
               Gyurikám!</p>
            <p>És ugy összevissza ölelgette a szegény gyereket, hogy az majd beleizzadt, a mikorra
               üggyelbajjal kibontakozott a kövér karja közül.</p>
            <p> Pedig a néniék is mindig azt mondták nekem, hogy a mama már nem él,  jegyezte meg
               szemrehányólag.</p>
            <p> Oh, lelkem, Gyurikám!  kezdett el mentegetőzni a török pongyolás asszony, de nem
               fejezhette be a mondatot, mert ebben a pillanatban kitárult az ajtó és Guszta állott
               meg, sápadtan, a küszöbön.</p>
            <p> Kezedet csókolom,  lépett elejbe a kis Rahóthy.</p>
            <p> Hát neked mi bajod?  fordult feléje az anyja.</p>
            <p>Levisznyeyné, mint a ki valósággal elfult a siető járástól, lihegve nézett az
               anyjára:</p>
            <p> Mama, kérlek, valamit akarok neked mondani.</p>
            <p> Hát mondd!  kurjantott Auguszta.  Gyuri előtt nincs titkunk! Ugye, Gyurikám?</p>
            <p>A vöröshaju szép asszony fáradtan legyintett.</p>
            <p> Megbocsátasz, Gyuri, négyszemközt kell beszélnem egy kicsit a mamával.</p>
            <p>A Fafütyök kifelé készült:</p>
            <p> Pardon!</p>
            <p> Maradj csak!  tette a vállára a kezét Rahóthyné.  Én kérek pardont. Mi majd
               bemegyünk Gusztával a másik szobába.</p>
            <p> Egy percre,  mondta nyöszörögve a fiatal asszony és mintha egész testében remegett
               volna.</p>
            <p>Aztán, mialatt György urfi az ócska képeket bámulta egykedvüen a falon, a két nő
               bevonult a szomszéd szobába s becsukta maga mögött az ajtót.</p>
            <p>Belülről valami szörnyüködő susogásféle hallatszott ki az ajtón, s öt perc multán már
               mind a két asszony visszalebegett.</p>
            <p> Gyuri lelkem,  szólalt meg méltóságteljes fájdalommal a hangjában Rahóthyné  te
               jó rokon vagy...</p>
            <p> Ugyan, mama, mire való ez a sok bevezetés?  vágott a szavába Guszta.  Kérlek 
               állt oda Rahótvár ifju ura elé  kölcsönözhetsz nekem tizezer koronát?</p>
            <p> Én?  csapott a mellére meglepetten a fiu.  Most? Miből, édes Guszta? Hisz nekem a
               gyámom adja ki a pénzt. Attól pedig annyit kikunyeráltam mindenféle cimen ebben az
               esztendőben, hogy igazán nem hiszem...</p>
            <p>A vöröshaju egészen odasompolygott melléje, s hizelgőn kezdte el cirógatni a kigyult
               kanáriarcát.</p>
            <p> Nézd, fiacskám, te mégis megteheted, ha akarod. Akárhogy is. Ha máskép nem, végy
               föl uzsorástól, de keritsd elő nekem azt a kis pénzt a föld alól is, mert borzasztó
               zavarban vagyok.  És a félig lehunyt, selymes szemepillája árnyékából delejezőn
               nézett a gyerekre.  Holnap délig. Ugye, megteszed, Gyurikám? Hahaha,  legyintette
               meg kegyes leereszkedéssel a képét,  kis buksi! Hát természetes, hogy megteszed,
               ugyebár? Váltót adok róla. Jó lesz?</p>
            <p> Már hogyne tenné,  szólt bele a segédhivatali igazgatóné, aggódó mosollyal lesve a
               himezőhámozó unokaöccsre.  Sz’ teheti. Neki van.</p>
            <p> Azt is megmondhatom,  füzte tovább a szót Levisznyeyné,  hogy mire kell.</p>
            <p> Mondd meg, lányom!</p>
            <p> Árpi összeveszett a társával, azzal az otromba szamár Bittermannal, és most
               szétválnak. Tudod, hogy mozgóképszinházunk van? Na igen. Hát most  ezt már kissé
               zavartabban füzte a szavához  tudod, el kell számolniok egymással.</p>
            <p> És?...</p>
            <p> Ejh,  türelmetlenül toppantott a lábával  és arra kell még vagy tizezer
               korona.</p>
            <p>György urfi komoran nézett maga elé.</p>
            <p> E szerint annyi hiányzik...</p>
            <p> Nos igen, hiányzik, ha olyan nagyon aprózod!  felelte Guszta most már ingerülten.
                Remélem, hogy nem azt akarod ezzel mondani, hogy sikkasztott? Árpi, tudod, mama,
               nem tud számolni, meg nem ért a pénztárkönyvekhez, hát  Isten tudja, hogy,  az a
               gazember Bittermann becsapta! Egyébiránt,  fordult ismét az unokatestvéréhez,
               fenhéjázóan nézve végig rajta,  nehogy azt gondold, hogy talán mindjárt végünk lesz,
               ha nem kölcsönzöd azt a rongyos néhány forintot, hát megnyugtatlak: most már nem
               kérek tőled semmit. Költsd te csak a kis pénzedet  most gunyosan hajbókolt előtte 
               a Terára...</p>
            <p> De Guszta!  szólt rá korholón az anyja.</p>
            <p> De kérlek!  tiltakozott fülig pirosan a Fafütyök.</p>
            <p> Igen,  ripakodott tovább Levisznyeyné, s csufondárosan huzta a hangját,  a ki
               olyan gyönyörüen járatta veled a bolondját, hogy mindenki nevetett rajtad,
               hahaha...</p>
            <p> Rajtam?  kapott elképedve a szavába a fiu.</p>
            <p> ...a legjobban nevetnek pedig rajtad ők maguk, hahaha! Hát csak költsd Terára a
               pénzt! Nekem nem kell. Csak költsd! Hahaha  s idegesen gombolta be a prémes
               bundáját, a melyikből ki sem bujt erre a rövid látogatásra.  Találok én,  azt
               hiszed mama, hogy nem találok?  másutt is pénzt, ha kell; a mennyi kell. Kezit
               csókolom, mama!  s mérgesen elsietett, még az előszobában is egyre ezt hadarván az
               anyjának, a ki kikisérte:</p>
            <p> Nem ösmeri a pénztárkönyveket, meg a lóversenyen is vesztett.</p>
            <p>Augusztamama felborzolt hajjal tért vissza a szobába.</p>
            <p> Ezek megőrjitenek, Gyuri! Valósággal megőrjitenek!</p>
            <p>Még egykét lépést topogott leföl a szőnyegen, s egyszerre csak elérzékenyedve
               borult a fiu nyakába, ugy, hogy a szegény gyerek majd összeroppant az édes teher
               alatt:</p>
            <p> Istenem, mért nem is lehettél te az én vőm, Gyurikám!</p>
            <p>Kiegyenesedett:</p>
            <p> És csakugyan nem tudsz segiteni ezen a szerencsétlen Gusztán?</p>
            <p>György urfi töprengve csipegette a serkedző két szál szöszke bajuszát. (Hiába, telik
               az idő.) Aztán, a mikor már jól megcsipegette, akkor hirtelen a szeme közé nézett a
               krokodilkönnyet potyogtató fejedelmi hölgynek:</p>
            <p> Sajnálom, Auguszta néni, nem tehetem.  Hát a néniék segitettek Terán?</p>
            <p>A termetes hölgy egyszeriben ugy felfuvódott, akár a hólyag.</p>
            <p> Mi? Hogy mi?</p>
            <p> Igen, Auguszta néni,  felelte szárazon és igen vakmerően a kis Rahóthy.  Ha
               segithetnék valakin, akkor elsősorban ő rajtuk segitenék.</p>
            <p>Többet nem mondott. Kezet csókolt az ámulatában hova sem lenni tudó néninek és
               ajánlotta magát. Csupán odakint a folyosón dünnyögte még magában, Ollárékra
               gondolva:</p>
            <p> Csakhogy ők büszkék.</p>
            <p>És bánatosan hajtotta le a kanárifejét. Aztán megrázkódott és vékony vérsugár
               szökkent ki a kendőjébe, amit hirtelen a szája elé kapott.</p>
            
         </div>
         <div type="chapter"> 
            <head>XLVIII. FEJEZET.</head>
            <p>Ollárék pompásan elhelyezkedtek Mármarosszigeten.</p>
            <p>Nem hiába magyarázta Mátyás ur az élete párjának a vonaton, hogy ugy fognak élni
               százhetven koronából, mint valami kiskirályok, hát igaza is volt.</p>
            <p>Valóság ugyan, hogy a kiskirályok nem szoktak kilenc gyerekes foltozó csizmadiánál
               udvart ütni, mint a hogy Tecsődy vándortársulatának az uj karmestere tette. A
               Divaszinház volt hegedüse ugyanis nem találván alkalmasabb szállást, a sugó
               ajánlatára feleségestül bekvártélyozta magát Cibak János csizmadia uramnál, a kit
               más néven városszerte egyszerüen csak a „mindig jobban” mesternek neveztek.</p>
            <p>Ennek az elnevezésnek rövid, de kedélyes története volt. Cibak János uramat
               tudniillik nyolc neveletlen gyerekkel és nagy nyomorusággal áldotta meg az Isten.
               Ráadásul még a felesége is olyan házsártos, civakodó természetü asszony volt, hogy
               más csizmadia mester régen elkergette volna a háztól. Cibak mester azonban nem ilyen
               fából faragódott. Neki hiába perlekedett reggeltől estig a felesége, hiába bömbölt
               körülette, többnyire tejért, meg kenyérért, a nyolc gyerek és hasztalanul keresett
               olyan keveset a csizmafoltozással, hogy alig birtak belőle megélni, a derék csizmadia
               mindig elégedett volt. És, ha valaki,  eleinte, a mikor még nem ismerték a szokását
                csak ugy szokásból, később, (mikor már tudták) puszta mókából is azt kérdezte tőle,
               hogy:</p>
            <p> No, szomszéd, hogy’ van, hogy’ van?  Cibak János uram nagyot fohászkodott, az
               égre, vagy födél alatt a mestergerendára vetette a jámbor szemét, és ugy fujta ki a
               száján a gyér bajsza alatt, mint a füstöt, a választ:</p>
            <p> Hát köszönöm a szives kérdését, kedves szomszéd (vagy: tekintetes uram), hál’
               Istennek, mindig jobban.</p>
            <p>Lézenghetett ő kelme napokon át munka nélkül, szidhatta a felesége, akár a bokrot,
               Cibak uram válasza erre a kérdésre, hogy: „hogy’ van, szomszéd?”  mindig és
               változatlanul igy hangzott, hogy:</p>
            <p> Hál’ Istennek, mindig jobban.</p>
            <p>Mindig jobban. Mindig jobban. A szegény foltozó csizmadiának a tőszomszédságában
               nyitott műhelyt egy rendes csizmadia, ugy, hogy ami János mesterünknek most már még
               kevesebb munkája akadt. De azért nem panaszkodott. Legföljebb több pálinkát ivott
               valamicskével, és a hogy’ igy elüldögélt a korcsma asztalánál, legföljebb
               nekinekibusult néha egy pillanatra:</p>
            <p> Hejh, rossz csillagok járnak, urak, rossz csillagok járnak!</p>
            <p>Hanem aztán, mintha maga is elröstelte volna magát a kifakadásáért, megint csak
               fölpislantott a gerendára, meg a gerendáról lelógaszkodó homályos petróleumlámpásra,
               és nagyot fohászkodott:</p>
            <p> De azért hál’ Istennek csak megvagyunk valahogy. Hál’ Istennek, mindig jobban.</p>
            <p>Mindig jobban. Mindig jobban.</p>
            <p>Meghalt szegénynek a felesége. Most már ott volt a nyolc árvájával egymagában.</p>
            <p> No, szegény szomszéd,  szólitotta meg valaki részvéttel vagy egy hónap mulva a
               temetés után  magának is befellegzett, a mióta meghalt az asszony.</p>
            <p>A csizmadia szomoruan bámészkodott maga elé.</p>
            <p> Hát bizony,  szólott; és bánata jeléül ennyiben abba is hagyta a mondatot.</p>
            <p> Hanem azért,  és egyszerre bizón vetette föl a csontos, sovány fejét,  nem hagy
               el az Isten. Igaz, hogy most már az sincs, a ki a gyerekeket gondozza, de hát ’iszen
               a gyerekek egyre nőnek, szomszéd, egyre nőnek. És majd meglássa, hogy még ők tartják
               el egyszer az öreg apjukat, ha megnőttek. Megsegiti az Isten a szegény embert,
               szomszéd, megsegiti. Mindig jobban megsegiti, hál’ Istennek, szomszéd.</p>
            <p>Egyszer, szomoru özvegységének ötödik esztendejében, most két hónapja, valami
               szivtelen uzsorás dobraüttette szegénynek a holmiját.</p>
            <p>Ez sem verte le „Mindig jobban”t.</p>
            <p> Hadd vigyék a butort,  beszélte izgatott kézmozdulatok közt a végrehajtónak 
               legalább letelik az adósság. Én bizom az én jó Istenemben, uram,  és a szivére tévén
               a kezét, áhitatosan tekintett fölfelé  hogy akárhogy’ hánykódunkvetődünk is, nem
               enged elpusztulni egy kilencfejü családapát (mivelhogy választékosan akarván
               kifejezni magát, összeadta a maga fejét a gyerekeiével).</p>
            <p>És alig telt bele egy hét, már megint csak azt felelte, ha a hogylétéről kérdezték,
               hogy:</p>
            <p> Hál’ Istennek, szomszéd, mindig jobban.</p>
            <p>A minthogy igaza is volt. Cibak János uramat tudniillik nemsokára az árverés után az
               a szerencse érte, hogy apróhirdetés utján, (a melyben egy becsületes, dolgos, önálló
               kisiparos oly tisztességes hajadont keresett feleségül, a kinek butora van),
               megismerkedett Levisznyey Árpád ur elhagyott Katicájával. A „Káprázat”
               társtulajdonosa (mert akkoriban még az volt) ugyanis azzal vásárolta meg az ábrándos
               szemü varrólány hallgatását, hogy először is az öccsét, a György urfi házából
               elcsapott kis inast beszegődtette a mozgóképes vállalatához jegyszedőnek; másodszor
               fizetett suttyomban a lánynak havi harminc koronát; és harmadszor arra az esetre, ha
               még ebben az évben és vidékre megy férjhez, két szoba butort, valamint ezer korona
               készpénzt igért neki. Ez a harmadik dolog annyira csábitó volt, hogy a folyton
               sivalkodó kis Jancsovics Árpika mamája buzgó olvasója lett tőle a házasságközvetitő
               apróhirdetéseknek, s ezen a réven botlott bele Cibak uramba, a kinek, mikor már
               levélváltásra került köztük a sor, annyi vigasztalást tudott meriteni a csupa
               megelégedéstől, csupa törhetetlen bizástól sugárzó ákumbákumaiból, hogy  Isten neki
               fakereszt  férjhez ment a foltozó csizmadiához.</p>
            <p> Lássa, szomszéd,  magyarázta a korcsmában a nyolc gyerekes vőlegény  hát nem
               megmondtam, hogy mindig jobban megsegit az Isten! Most kapok asszonyt is, és
               ráadásul még ezer korona is, meg két szoba butor is üti a markomat, hehehe!</p>
            <p> No ’iszen, meg is köszöni kend, ha két szobára való butor kopog a markán, 
               nevetett a szomszéd.  Meg aztán  és hamiskásan pislogott feléje  nem csak asszony
               lesz, hanem gyerek is.</p>
            <p>Cibak uram lecsapta a poharát az asztalra.</p>
            <p> Antul jobb, szomszéd! Ugyis szeretem a gyereket! Hát, nézze, szomszéd, nem mondta
               az Idvezitő is, hogy „hagyjátok hozzám jönni a kisdedeket?” Hé? Hát osztán én ne
               hagynám, alázatos porszeme az Isten ő szent felsége világegyetemének? Én ne hagynám
               hozzám jönni a kisdedeket?</p>
            <p>Igy vala a még mézesheteiket élő Cibak házaspár ujonnan butorozott két szobás
               lakásában már kilenc gyerek a háznál, a mikor Ollárék odakerültek. A kapzsi Gombai
               néni, a kinek a karmesterék csakugyan kifizették a félhavi fölmondási időt, kosárba
               csomagolva, nemsokára utánuk küldte a holmijukat Mármarosszigetre; nemkülönben a
               zálogközvetitőtől is megkapta Matyi ur a már kifizetett téli kabátot. Ez bizony
               kellett is, mert ugyancsak kemény tél kerekedett. Terának is nagyon elkelt volna
               ebben a felvidéki hidegben valami jó meleg bundácska, csakhogy arra már nem telt. Az
               nagyon is drága lett volna. Igy is kerek ötven koronába került az a vékony
               kivattázott tesséklássék téli felöltő, a mit a kiskirályjelölt Mármarosszigetre
               érkezésük után erőnek erejével rádisputált mindjárt az első gázsiból a
               feleségére.</p>
            <p> Ez jó vattás, lelkecském,  forgatta a boltban ideoda Tera előtt a kabátot  nézd,
               drágicám, ez milyen jó vattás!</p>
            <p>S nem is igen alkudozván, kifizette a vékony rongyért az ötven koronát.</p>
            <p>Szegény, jövendőbeli mamácska, a hogy délutánonkint végiglépegetett az urával az
               utcán ( Járni kell ilyenkor, babuskám, sokat kell járni!), hát olyan volt benne,
               mintha valami furcsa, fekete bolyhos kényszerzubbonyban volna. Szük volt neki a
               kabát borzasztó módon, különösen elül, ugy, hogy másnap egészen a szélére kellett
               varrnia otthon az alsó két gombot.</p>
            <p>Dermesztő szél szántott végig a zegzugos utcákon, a hogy lassan és méltóságosan
               sétálgattak karonfogvást a havas gyalogjárón, és a kis muzsikusné, a mikor már
               pirosra csipte a fülétorrocskáját a hideg, olykorolykor szorosan odasimult egy
               percre az urához, miközben csöndesen, bájosan és mégis oly bánatosan, hogy a
               nagyüstökü karmesternek majd a szive el nem facsarodott tőle, picinyég nyujtott
               hangon suttogta:</p>
            <p> Jobb a nyár...</p>
            <p> Fázol, kicsikém,  nézett hirtelen a fagyos széltől majd kicsattanó hamvas arcába a
               férj, s kimondhatatlan fájdalom tüdröződött a szürke egérszemében.  Pedig vatta van
               benne, pedig vatta van benne, hogy becsapott az a nyomorult!</p>
            <p>De hiába volt a vatta benne, s hasztalanul szidta Ollár a becsületes boltost, a ki
               elvégre még silányabb holmit is rájuk tukmálhatott volna ötven koronáért, a menyecske
               csak jobban szerette a csizmadiáék házában a pukkadásig kivörösödő tizkoronás tömzsi
               vaskályhát, mint az ötvenkoronás téli felöltőt.</p>
            <p> Jobb a nyár  mondta, szinte önkéntelenül és gépiesen, valahányszor már nagyon
               fázott a vékony kabátban,  jobb a nyár.</p>
            <p>És Mátyás ur ilyenkor, mint valami refrén, mindig fölberzenkedett.</p>
            <p> Pedig vatta van benne, pedig vatta van benne, hogy az Isten akárhová tegye a bitang
               csalóit!</p>
            <p>Vagy pedig, változatosság okáért, azzal a kezével, a melyikbe nem akaszkodott bele a
               párja, izgatottan megragadta a tavalyi, sőt immár negyedik esztendős
               nyulszőrkalapját és gyors mozdulattal fülig lerántotta a fejébe:</p>
            <p> Csak legalább a partiturám ne égett volna oda a Divaszinházba, csak legalább az ne
               égett volna oda!</p>
            <p>Mert a „Háromkirályok” partiturája csakugyan hamuvá égett Feliciti igazgatói
               szobájában a Diva pusztulásakor. A muzsikus sok részletet el tudott ugyan fütyülni
               belőle, hanem az egész operettet, ugy, a hogy a partituráját megirta, nem birta
               összeállitani többé. Hasztalanul törte rajta akárhányszor a fejét, egyes számokat
               pompásan lekottázott belőle, de a darab régi, eredeti szerkezete az élet sok
               mindenféle prózai gondja között,  hiába, hiába  szétmállott a fejében.</p>
            <p>Mindig ezen gondolkozott, mindig a régi, tünőfélben lévő dallamokat próbálta
               kicsikarni a szintársulat zongoráján a polgári kör nagytermében, hanem a
               „Háromkirályok” csak nem akart a maga teljes egészében visszaidéződni az
               emlékezetébe. Az ihlete, a mi már egyszer elszállt, nem tudott visszatérni.</p>
            <p> Majd egyszer, babuskám, majd egyszer,  biztatta a szegény kis szerző a feleségét,
                majd egyszer csak megszületik bennem egy másik. Valami uj. Ah, ah, azt aztán majd
               beküldjük az Operettszinháznak. Tüzálló szekrényben. Mi, babuskám, tüzállóban?</p>
            <p> És nem bizod a librettóját Apafi Mákonyra; ugye fiacskám?</p>
            <p> Nem, nem. Hanem addig! Istenem, mi lesz belőlünk addig? Mikor lesz már rendes
               lakásunk, drágicám? Butorunk? Hát fehérnemü?</p>
            <p> Bizony, Matyikám, legalább a gyereknek...</p>
            <p> Legalább, legalább. Hát azt hiszed, hogy te senki se vagy, Tera, hát azt hiszed? 
               és idegesen markolt bele az üstökébe.  Hát azt hiszed, Tera, hogy engem ez nem bánt?
               Hogy nem szeretnék inkább a föld alá sülyedni, a miért még a legszükségesebbeket sem
               birom neked előteremteni? Még a legszükségesebbet sem! Hajh, hajh, Tera, Tera,
               haszontalan fráter a te urad, haszontalan fráter!</p>
            <p>Szokása szerint belevájta a nadrágja zsebébe a kezét (ugy, hogy egyuttal fölcsapta
               vele a kabátja két csücskét) és nagyokat kezdett lépegetni a kicsiny szobában.</p>
            <p> Ffu...ffu,  csücsöritette össze a száját, elkeseredetten nézve föl a
               mennyezetre.</p>
            <p>Az őzszemü elnevette magát:</p>
            <p> Ffu...ffu...  próbálta utánozni.  Talán ez az uj operetted, Matyikám?</p>
            <p>Aztán fölugrott és a nyakába csimpajkodott az urának:</p>
            <p> Matyikám! Ugye, azért mi mégis nagyon boldogok vagyunk?!</p>
            
         </div>
         <div type="chapter"> 
            <head>XLIX. FEJEZET.</head>
            <p>Csengedi Mari két hétre György urfi látogatása után csakugyan elutazott a
               szanatóriumból Rahótvárra. Ez a Rahótvár tulajdonképen vegyes oláhmagyar ajku falu
               volt egy vadregényes völgyben, s fölötte a fenyősüveges hegyoldalban állt magányosan,
               mint a máramarosi havasoknak valami megkövesedett vándora, sötét ablakszemeivel
               komoran tekintve végig a tájon, az ősi Rahóthykastély.</p>
            <p>Az idegbajos primadonna, Tamás urral való házaséveiből, még jól emlékezett erre a
               helyre, s gyermekes örömmel készült a régi, de most mégis olyan uj otthonba, a hol
               végre megleli, a mit, ugy érezte, már a szanatóriumban sem képes megtalálni, a
               csendet. A máramarosi havasok fölséges csöndjét.</p>
            <p> Ott nem fog zavarni semmi, édes doktorkám,  bucsuzkodott a kezelő orvosától, és
               majd meglássa, hogy félesztendő mulva olyan egészséges leszek, akár a makk.</p>
            <p>Nem is csalódott. A vadregényes kastély csöndje, s a gyönyörü vidék remek, tiszta
               levegője már néhány hét alatt meglepőn jót tett az idegrendszerének. A szép asszony
               valósággal ugy kezdte érezni magát, mintha ujjászületnék, s a kedélye annyira
               megjavult, hogy egy decemberi napon azt mondta a fiának, a ki, ha ágyba nem
               kényszeritette a betegség, majdnem mindig ott lebzselt körülötte:</p>
            <p> Nézd, édes György. Én, hál’ Istennek már sokkal jobban érzem magamat. Szeretnék
               kicsit szórakozni. Nincs itt a környéken senki, a kit meg lehetne hivnunk?</p>
            <p>György urfi,  piros rózsa égett az arcán  összevonta a szemöldökét:</p>
            <p> De van, anyám. Várj csak,  és köhintett  meghivjuk az öreg Smoleckyt. Itt van
               szép kuriája lent a faluban.</p>
            <p> Smolecky? Ki az?</p>
            <p> Nyugalmazott ezredes. Agglegény, de még nem is olyan nagyon öreg. Csak eltörte a
               lábát, azért kellett nyugalomba vonulnia.</p>
            <p>Rögtön leküldte a huszárját az ezredeshez a meghivó levéllel, s az öreg ur még aznap
               föl is jött látogatóba. Igen szeretetreméltó, kedves ember volt, és ugy látszott,
               nagyon szivesen elbeszélgetett a szép asszonnyal, a ki oly különösen, olyan érdekesen
               tudott félni a tüztől (még a kandallóban is), és némelykor, a mikor elővette az
               idegesség (mert hiszen a jobbanlét érzése csalóka volt), olyan szapora fürgeséggel
               tudta végigtáncoltatni az öt ujját az asztalon.</p>
            <p> Kedves ember,  mosolygott Mari a fiára, a mikor ez az ezredes távozása után
               megkérdezte, hogy hogy’ mulatott.  Hanem tudod mit, György? Nincs még másvalaki is
               itt a környéken? A ki ne csak látogatóba járna ide, hanem, teszem azt, a kit itt
               lehetne fogni a kastélyban, néhány napra is; szóval, a ki mindig a közelemben volna.
               Jajj,  és megint a szoknyáját kezdte simogatni  nem szeretem a magányt. Soha sem
               szerettem. Elég volt a szanatóriumban; meg itt is mostanáig; nagyon meguntam.</p>
            <p>A kis Rahóthy bánatosan nézett az anyjára.</p>
            <p> A magányt, anyám? Hát nem vagyok én mindig melletted?</p>
            <p> Hahaha (lám, már nevetni is tudott), te, édes György, te! Te a fiam vagy!
               Tizenkilenc évig meg tudtam lenni nélküled, György. No nem igaz? Mit, csak nem
               haragszol? Hiszen tudod, hogy milyen jól esett nekem eddig a te társaságod. De most
               már érzem, hogy gyógyulok. Most már ujra élni akarok. Hahaha, György,  és, Istenem,
               oly visszataszitó jókedvvel csapott a vállára a fiának  nem tudsz összeverbuválni
               valami kedélyes férfitársaságot?</p>
            <p>A Fafütyök lehajtotta a fejét:</p>
            <p> Férfitársaságot...</p>
            <p> Igen. A mióta szakitottam a gróffal, hahaha, azóta nagyon nélkülözöm.  A kezét
               dörzsölte, gyorsan forgatva egyiket a másikon, mintha fáznék.  Haha, a szegény gróf,
                de ilyen tökfilkó!  azt hitte, hogy most már kuka maradok, azért adta azt a
               tanácsot, hogy, hahaha, keressem föl a családom körében azt, a mit az életben
               elvesztettem. Ugye, szép? Hahaha!</p>
            <p> Hát még ezt is a gróf tanácsolta neked, anyám?  tekintett rá csalódottan a fiu, és
               csak ugy lüktetett az ér a horpadásos halántékán.</p>
            <p> Ő, ő, ő!... Ejha  pillantott inkább bizonyos irtózással, semmint szánalommal a
               kastély urára, a kinek kongó, száraz köhögés tört fel a melléből,  jó lesz valami
               tanárt hivatni Budapestről, édes György. Nagyon csehül vagy, fiam.</p>
            <p> Csehhehhül?  szólt vissza köhögés közben amaz.  Ahhahhannál jobb!  s
               folyton köhögve kitámolygott a teremből. Messze, a tulsó szárnyon, a fütött folyosó
               végében volt egy eldugott vendégszoba; oda benyitott. Ebben a cellában (a hogy
               elnevezte) lakott, vagyis Csengedi Mari ideköltözködése óta: rejtőzködött Edöméri
               Miska. Még a cselédség is azt hitte, hogy már elutazott. Csupán Ferenc, a mogorva
               hajdu tudta, hogy a csorbaszáju komédiás (igy hivták maguk közt a cselédek) ott
               dugdossa magát a méltóságos asszony elől abban a szobában.</p>
            <p>Edöméri ugyanis, a mikor meghallotta, hogy Csengedi Mari a kastélyba jön, szokása
               szerint el akart inalni előle. György azonban, a ki hónapok ivásain át roppantul
               megszokta már a vásott vén gyereknek a társaságát, kérőre fogta a dolgot:</p>
            <p> Ne menj el, Miska bátyám, a jó Isten is megáldjon! Az anyám egyedül akar lenni,
               mert azt mondja, neki csönd kell, hát én egész télen magamban kuvikoljak itten?
               Maradj itt, öreg cimbora!</p>
            <p>A szinész végignézett a lázas gyereken.</p>
            <p> Hajhhajh,  fordult meg a fejében,  ha onnan számitjuk az életkort, hogy kit
               mennyi idő választ el még a „Circumdederunt”tól, hát akkor te már a te gyalázatos
               tüdőddel ugyancsak aggastyán vagy, jó fiu. Ejhejh, talán ennek az én cudar lump
               természetemnek is része van benne, hogy megrövidültek a te napjaid, hát igazán
               istentelenség lenne tőlem most magadra hagyni, te halálra szánt kis csibe. Vagy arra
               az idegbajos, bolond, lelketlen anyádra, vagy a kapzsi rokonaidra, meg a
               cselédjeidre.</p>
            <p> Nem bánom,  váltotta most szóra a gondolatát,  Isten neki, pajtás, itt maradok.
               Hanem az anyáddal nem akarok találkozni.</p>
            <p> Hm, de miért ne?  vélekedett György urfi.</p>
            <p> Ne okvetetlenkedj, öcsém: ha Edöméri Miska egyszer azt mondja, hogy nem, hát akkor
               az olyan, mint a szentirás. De, ha minden áron azt akarod, hogy itt maradjak, akkor
               dugj el, fiam, valami félreeső szobába, a merre sem a madár nem jár, sem a
               szobacicák, és majd ott éldegélek csöndesen, mint valami vörös barát a cellájában.
               Ojhó, majd aztán te bejösz hozzám minden este, mi, és akkor kihörpintünk egy baráti
               kupát. Ugye, cimbora, he? Ki bizony, a rézangyalát!</p>
            <p>A kis Rahóthynak tetszett az alku s a csorbaszáju maradt. Eichner bárónénak, mialatt
               prémes bundájában, kackiás kucsmával a fején kint sétált a behavazott park hamuval
               teleszórt kacskaringós utacskáin, sejtelme sem volt róla, hogy onnan felülről, az
               emelet sarkából, elfojtott és magamaga előtt is lehazudott néma szenvedéllyel mint
               les utána egy torz, fájdalmas arc, többnyire borgőzzel a fejben, és soha be nem
               hegedő sebbel a lélek mélyiben.</p>
            <p>Ebbe az eldugott emeleti sarokszobába toppant be most, az anyjával történt
               beszélgetés után szegény György urfi. Odaállt a komédiás elé,  szepegve  s azt
               mondta neki:</p>
            <p> Miska bátyám! Nézz rám! Igaz (nagyot nyelt kinjában, mielőtt kimondta), hogy olyan
               csehül vagyok? Hogy tanárt kell már hivatni hozzám Budapestről?</p>
            <p> Ki mondta ezt a szamárságot?  fortyant föl Edöméri, megütődve nemcsak a kiméletlen
               beszéden, hanem a fiu siralmas arcszine miatt is.</p>
            <p> Az anyám.</p>
            <p>A tizenhárompróbás dorbézoló megcsóválta a hájas fejét.</p>
            <p> No tudod, lelkem, ha az anyád mondta, akkor...  elhallgatott, és most ő nyelt
               egyet  akkor mégis csak meg kellene tenni a kedvéért...</p>
            <p> Mimit? Hát te is ugy gondolod?  kapott a szavába szinte fogvacogva a másik.</p>
            <p> Nnnem! Poklot, cimbora!  tette hatalmas tenyerét György urfi vállára a
               csorbaszáju óriás.  Érts meg, lelkem, én csak abból indulok ki, hogy az anyád ugyis
               olyan izé, olyan idegbajos, hát miért ne hozathatnál el ide magadhoz valami tanárt, a
               mikor ezzel a megnyugvására szolgálhatsz neki? Örömet szerzesz neki. No nem, cimbora?
               Én csak ezért mondom.</p>
            <p>A kanárifejü hitetlenül pislogott a barátjára.</p>
            <p> Miska bátyám,  szólt igen bizonytalanul  te most nem mondasz igazat. Ühüh, 
               köhögött ijesztő szárazon.  Ugy látszik, ti gondoltok valamit felőlem. Nohát, 
               csapott a csaknem áttetsző öklével az asztalra  ha ennyire vagyunk, akkor (hirtelen
               egészen odahajlott Edömérinek a füléhez, mialatt a tekintete csak ugy lobogott),
               akkor mielőtt padra teszik a csizmámat...</p>
            <p> Ne bomolj, fiu!...</p>
            <p> ...rendelkezni akarok a vagyonomról. El kell hivatni a gyámomat. A közjegyzőt.
               Tanuk,  ühühüh  itt is akadnak...</p>
            <p>A forradásos arcu felugrott az asztal mellől és mind a két kezével megragadta a
               Fafütyök karját:</p>
            <p> Megbolondultál, Gyurka, hogy végrendeletről beszélsz? Husz éves kölyök létedre? 
               és mereven nézett a szeme közé. Majd, hisz azért volt komédiás, hangosat
               kacagott.</p>
            <p> Minek iszod le magadat egyedül, hékás? Látod, ha azt a kis borocskát, a mitől ilyen
               ostobaságok jutnak az eszedbe, velem szopogattad volna el, most végrendelet helyett
               bajadérekről diskurálnánk, és Istenemre, az százszor okosabb volna! Hahaha! 
               kurjantott  verd ki a fejedből ezt a szamárságot! Nem köll neked, fiam, se tanár, se
               közjegyző. Jó bor kell neked! Az kedvet és életet ád!</p>
            <p> Mert akkor én Terára akarom hagyni a...</p>
            <p> Silencium!  emelte föl tiltakozólag a vastag ujját a másik.  Semmi Tera! Semmi
               limonádé! Neked szórakozás köll itten! Vendégség! Kártyapartie! Cigány! Hogy itt van
               a billiárd? Eh, ez unalmas! Ide kell hivni egy egész szinésztruppot, hadd csapjunk
               olyan murit, hogy!...</p>
            <p>Elhallgatott. Álmélkodva pillantott a fiura, a kinek lázban égő arca most mintha
               valósággal átszellemült volna.</p>
            <p> Igen. Szintársulatot, Miska bátyám! A mármarosszigetit!...</p>
            <p>Megtántorodott, de megfogódzott az asztalban, s mialatt Edöméri óvólag karolta át a
               derekát, elkezdett hevesen integetni a kezével az ablak felé, a melyiken keresztül
               fehéren bólogattak be a hólepte fák:</p>
            <p> Szervusz, Tera! Csakhogy megjöttetek! Ninini, a Matyi sógor is Orsovára jött?
               Hahaha, képzeljétek, az anyám el akar temetni. Pezsgőt ittam... Mit?  és mialatt a
               vértelen keze ökölre szorult, a fogát vicsoritotta  meg se tudod köszönni a százhusz
               aranyat, a mit az evangéliomos órában küldtem nászajándékba? Te... te éhenkórász! 
               és nem is sejtett erővel kirántván magát a nála sokkalta erősebb szinésznek a karja
               közül, borzasztó lázában neki akart rohanni az ablak mellett álló ruhafogasnak. De a
               következő szempillantásban már elhagyta az ereje és összeesett.</p>
            <p>Miska, mielőtt teljesen végigzuhant volna a földön, felkapta és gyöngéden ráfektette
               az ágyra.</p>
            <p> Szegény gyerek,  dünnyögte magában, és a nagy, kidülledt szeme könnybefacsarodott,
               már igen nagyon meg vagynak számlálva a te napjaid ezen a földön.</p>
            <p>Hosszan megnyomta a villamos csengőnek a gombját, hogy Ferencet hivja. Ebben a
               percben kitárult az ajtó és kiváncsi tekintettel Csengedi Mari állt meg a
               küszöbön.</p>
            <p> Tera! Éhenkohhohhórász!  köhögött deliriumában György urfi az ágyon, ugy, a
               hogy’ a cimborája sebtében odafektette.</p>
            <p>Edöméri riadtan nézett a váratlan látogatóra. Nem szólt egy kukkot sem, mivelhogy
               most már nem tudott többé szinész maradni; csak az ajka mozgott hangtalanul, mintha
               mondani akarna valamit, és reszkető kézzel, némán mutatott a nyoszolyán ziháló
               fiura.</p>
            <p>A másik pillanatban csaknem sóbálvánnyá meredten bámult Mari fehér nyakára, a mint a
               szép asszony zokogva borult az indulattól remegő széles vállára:</p>
            <p> Marci... izé, Miska, hát itt kell viszontlátnunk egymást!...</p>
            
         </div>
         <div type="chapter"> 
            <head>L. FEJEZET.</head>
            <p>A tanár, a kit táviratilag hivtak Budapestről, megadta a kezelésre nézve az
               utbaigazitásokat, s ezeknek segitségével a mármarosszigeti doktor, a környékbeli jó
               falusi orvosok, valamint a két vöröskeresztes apáca, a kik fölváltva tettekvettek,
               sugdostak és (ez utóbbi már csupán az apácákat illeti) virrasztottak a beteg mellett,
               szerencsésen kinyujtották György urfi életét (akárcsak a rétestésztát) decembertől
               január első napjaiig.</p>
            <p>Eichner báróné, a kinek az ura (mármint Kitchener lord) éppen karácsony másodnapján
               költözködött el a szanatóriumban Pretóriából, vagyis inkább ebből az árnyékvilágból,
               kétségbeesetten tördelte a kezét hol az orvosok, vagy ápolónők, hol Edöméri, hol
               pedig Smolecky ezredes előtt, a ki a szegény gyerek iránt való csöndes részvétből
               mostanában naponkint felhuzta a sántikáló lábát a kastélyos hegyoldalba:</p>
            <p> Rettenetes, hogy hogy’ meglátogat engem az Isten! Karácsonykor vesztettem el a
               férjemet, most meg...  nem folytatta szegény, csupán a fejét kapkodta ideges
               nyugtalansággal a betegszoba, vagy  ha bent a szobában suttogta el a panaszát  a
               betegnek az ágya irányában.</p>
            <p>Egy percig még küzködött a könnyeivel, hanem azután rendszerint ellenállhatatlan
               erővel tört ki belőle a keserüség:</p>
            <p> Őszszel pedig leégett a gyönyörü szinháázam!</p>
            <p>Kamenov gróf, a ki ugyan nem égett le, de azért a beteg idegzetü volt primadonnára
               nézvést szintén rég elveszett, méltán megorrolhatott volna azért a mellőzésért, hogy
               a sárgahaju szép asszony egyetlenegyszer sem emlékezett meg róla a veszteségei
               között.</p>
            <p>Pedig valamennyi között a gróf volt a legérzékenyebb vesztesége a kezét tördelő
               művésznőnek, a kinek vérig sértette a hiuságát ez a cserbenhagyatás. Nikolaj
               Alexandrovics azonban, bármennyire is le tudta kötni a barátnője éveken át, attól a
               perctől fogva, a melyikben megtudta, hogy az ő Mária Pavlovnájának már nagy fia van,
               teljesen kiábrándult, s csak az alkalomra lesett, hogy szép csinyján a faképnél
               hagyhassa. Ez az alkalom bekövetkezett, s a változatosságra vágyó orosz főuracskának
               a szakitás után valósággal kapóra jött az a kinos eset, a melynek Levisznyey Árpi
               volt a hőse és előidézője a „Káprázat”nál. A macskaszemü végzett katonatiszt
               ugyanis, a mint ezt már Gyurkával történt találkozásakor Guszta is kénytelen volt
               megváltani, az őszi lóversenyeken rászakadt érzékeny veszteségek után bele talált
               nyulni a „mozi” közös kasszájába. Ebből a kis könnyelmüségből nagy baj származhatott
               volna s ki tudja, Bittermann, a kapzsi pékmester talán még be is csukatta volna a
               társtulajdonos urat, ha Levisznyey a legválságosabb pillanatban szerencsére meg nem
               jelenteti a látóhatáron Kamenov grófot, a ki azután igazi ur létére gavallérosan
               kifizetett mindent.</p>
            <p> Jaj, mama,  dicsekedett Guszta néhány héttel György urfi utolsó látogatása után a
               segédhivatali igazgatónénak  most tudom csak, hogy mi az élet. Decemberben
               lemegyünk Árpival a Riviérára, és ott töltjük a karácsonyt, ujév után pedig nagyszerü
               kirándulást teszünk a Kárpátokba a gróf uj automobilszánján. Most készül
               Párisban.</p>
            <p>Rahóthynénak csak a szeme csillogott:</p>
            <p> Automobilszánon! Óh, Istenem, hisz az borzasztó veszedelmes lehet!</p>
            <p> Miért, mama?</p>
            <p> Mert akkor, ha gyünnek a farkasok, hát nem téphetik szét előbb a lovakat, a mik
               nincsenek befogva a szánba, hanem mindjárt az embereken kezdik.</p>
            <p>A gyönyörü asszony a fehér fogsorát villogtatta:</p>
            <p> Mama, mama, te olyan naiv vagy! Hisz a farkasok csak a szegény vándorló legényeket
               tépik széjjel.</p>
            <p> Jaj,  emelte irtózva maga elé a husos kezét (most már két brilliánsgyürü volt
               rajta) az anya,  ne is beszélj róla, kérlek! Hisz öt év előtt is, tudod, milyen
               félelmet kellett kiállnom a Balatonon, pedig ott nem is farkasok üvöltöttek, csak a
               hullámok!</p>
            <p>Kamenov barátnője édes kacajjal terelte másra a beszédet:</p>
            <p> Holnap elhozzák a szövetmintákat, mama.  Rátévedt a szeme a kopott szőnyegre. 
               Ugy látom, már szőnyeget is kell vennem. Apropó, jól jár a papa aranyórája?</p>
            <p> Jól, jól, édes lányom,  bólingatott elégülten a legujabb divat szerint fésült,
               hájas fejével a fejedelmi nő  hál’ Istennek, mindnyájan jól járunk. Igaz,  és
               szerető gyöngédséggel tette a tenyerét Levisznyeyné térdére  remek háromszobás
               lakást néztem. Apád nem akarja, de mondtam neki, hehe, hogy ugyis mindent
               visszafizetünk majd neked szegény Gyuri halála után. Te, te jó gyermek!</p>
            <p>Mondja még valaki, hogy nincs előérzet. Alig hat héttel ez után a beszélgetés után,
               ime, már azt mondta suttogva az egyik vöröskeresztes apáca a másik kedves testvérnek,
               a mikor György urfi betegszobájában este hat órakor fölváltották egymást, hogy:</p>
            <p> No, Edvárda nővér, a mi szegény betegünk nem éri meg a reggelt.</p>
            <p>Edvárda nővér, ez a tiszta homloku, jó lélek beleült a medvebőrbe, a melyik ott volt
               ráteritve a székre György urfi ágya mellett, és (mivelhogy az éjjelnappal kitárt
               ablakon át csak ugy süvöltött be a havasi szél) jól beleburkolódzva bánatosan
               függesztette a szemét a csöndesen vivódó fiatal földesurra.</p>
            <p>A téli holdvilág mintha várt volna valakit az égen. Ezüstfátyolt vont végig odakint a
               fehér egérkékkel teli fenyűgalyakon; a fátyol végét beleakasztotta a szobában a kis
               Rahóthy rézágyának a szélébe, mintha csak ezt sugta volna neki hangtalan
               sugárnyelvén:</p>
            <p> Gyere, hánykódott lélek! Ez a fátyolhid szebb tájra vezet.</p>
            <p>A Fafütyök, a kinek a halántékán mély horpadást vájt ki a halál karma, kora reggel
               óta szinte élettelen álomban feküdt a nyoszolyán; egyszerre kinyitotta a szemét és
               vacogni kezdett:</p>
            <p> Fázom...</p>
            <p>Az apáca rátette a székről a medvebőrt, és szeretettel hajolt föléje:</p>
            <p> Nem kiván valamit, kedves kis házigazdám? Adjak egy kis tejet?</p>
            <p>György rámeresztette a zavaros nézésü nefelejtskék szemét az ápolónőre:</p>
            <p> Nem. A komédiásokat akarom látni.</p>
            <p>Edvárda nővér biztatón mosolygott:</p>
            <p> Már jönnek, kis gazdám. Már utban vannak.</p>
            <p> Utban?  pillantott rá átszellemült arccal a Fafütyök.  Akkor jó...  s mintha
               egyébért már nem is volna érdemes ébren lenni ezen a földön, megint mély álomba
               merült. Csak a melle szörtyögött rettenetesmód, a hogyan lélekzett.</p>
            <p>Hogy micsoda komédiásokat várt oly nagyon a kis Rahóthy, azt már hetek óta mindenki
               tudta a kastélyban. Ollárék voltak, a kikért a beteg határozott, sőt parancsoló
               kivánságára ma reggel indult el szánon Máramarosszigetre a csorbaszáju Edöméri
               Miska.</p>
            <p>Vizkereszt estéje volt.</p>
            
         </div>
         <div type="chapter"> 
            <head>LI. FEJEZET.</head>
            <p>A Vizkereszt előtt való nap délelőttjén Ollárnak „Mindig jobban” mester házában heves
               jelenete volt egy helybeli fránya ügynökkel, a kinél még november havában vásároltak
               hitelbe száznyolcvan korona ára fehérnemüt a nélkül, hogy mindmostanáig többet látott
               volna az árából négy koronánál.</p>
            <p>A nagyüstökü karmester, a ki elvből gyülölt minden hitelezőt, most sem tudott adni
               egy fillért sem; sőt, miként azt a feleségének megvallotta, ha tudott volna, sem
               adott volna, mert hiszen, ugymond:</p>
            <p> Most már minden garast az élére kell állitanunk a jövő hónapra  hihi  a kis
               Ollárnak, ugye, picikém, ugye, picikém?</p>
            <p>És mivel sem nem tudott, sem nem akart fizetni, természetesen kézzellábbal
               igyekezett megnyugtatni a türelmetlen férfiut, csakhogy már lerázza valahogy a
               nyakáról. A lelketlen utazó azonban nem tágitott.</p>
            <p> De, kérem,  forditotta ki ugy a tenyerét, mintha mindenáron kapni akarna bele
               valamit  mi kiadjuk a drága fehérnemüre a pénzt, elveszitjük a fehérnemüt is, meg a
               pénzt is.</p>
            <p>Még csak ez hiányzott. A muzsikus, mint a sebzett oroszlán, hatalmasat ugrott a szoba
               közepén.</p>
            <p> Nahát,  kiáltotta harsányan, miközben majd hogy neki nem szaladt a megrökönyödve
               hátráló vendégnek  ez mégis csak rettenetes! Hogy állithat valaki olyan
               vakmerőséget, hogy a fehérnemü is elvész, meg a pénz is? Haha, barátom,  most már
               beleverte a jobb kezefejét a bal markába, (mint a hogy a pipáját veri ki a magyar) 
               ne féltse se a pénzét, se a fehérnemüjét, mert a természetben nem vész el semmi.
               Lássa,  kinyitotta a fehérnemüszekrényt  a ruha megvan.  Most kiforditotta egyik
               üres zsebét.  És a pénz is megvan; igaz, hogy nincs nálam, hanem másutt. Sőt maga is
               megvan és hál’ Isten, még én is megvagyok. Még én is megvagyok. Hát mit akar akkor
               maga tőlem? Látod, lelkem,  fordult Terához izgatottan  és ezt nem akarják a
               hitelezők megérteni! Ezt az örökérvényü, ezt a remek természettani törvényt, hogy 
               most oktató képpel ujra a fehérnemüs felé hajlott, jóformán az orra alatt magyarázva
               a kezével  hogy a természetben nem vész el semmi. Látszik, barátom, hogy nem tanult
               fizikát. És ezért  panaszkodott ismét az asszonykának  és ezért a megnyugtató
               tudatért kellene a hitelezőket, ha másképp nem akarnák, hát hatósági kényszerrel
               fizikára tanitani.!</p>
            <p>A mikor az ügynök minden fizikai törvényt lábbal tiporva, azzal a fenyegetődzéssel
               távozott, hogy, ha egy hét alatt nem kap legalább tiz koronát, akkor ügyvédnek adja
               át a dolgot, Katica, a „Mindig jobban” felesége kopogtatott be hozzájuk.</p>
            <p> Nagyságám, kezit csókolom,  sugta bizalmaskodó hangon, de azért ugy, hogy Mátyás
               ur meg ne fülelje valamiképpen  tudja, mi volna jó a nagyságáénak?</p>
            <p> Micsoda, Cibakné lelkem?  kérdezte gyanutlanul a menyecske.</p>
            <p> Egy olyan evangéliomos óra, a milyent az öcsém volt gazdája küldött ajándékba
               tavaly nyáron valakinek. Kérem, tetszik tudni, az öcsém hallotta az órástól, hogy az
               olyan óra volt... a négy evangélista mutatta a tetején egy ezüst gömbön az
               időt...</p>
            <p> Kikinél szolgált a maga öccse, Cibakné lelkem?  kérdezte hirtelen szóval a fiatal
               asszony.</p>
            <p> Valami fiatal Rahóthy nagyságos urnál, nagyságám.</p>
            <p>Aztán meglepődve pillantott a nagyságára, a ki virgonc gyerek módjára ugrott az ura
               nyakába.</p>
            <p> Matyikám! A Jancsovicsné lánya! Én kaptam lelkem.  forditotta hátra a kipirult
               arcát  én kaptam ajándékba azt a szép órát!</p>
            <p>Cibakné tapsolni kezdett örömében:</p>
            <p> Jaj, jaj, jaj, hisz akkor a nagyságáéké lett a százhusz arany!</p>
            <p>Most Ollárék bámultak rá nagyot:</p>
            <p> Százhusz aarany? Miféle aranyakról beszél maga. Katica lelkem?</p>
            <p> Csak száz korona, sajnos, csak száz korona,  hadarta magában a herkulesfürdei
               zálogházra gondolván, az egérszemü.</p>
            <p>A kis inas nénje megint összecsapta, de most már álmélkodón, a kezét:</p>
            <p> Szent Isten! Nem is tetszik tudni róla? Hát az evangéliomos órában!</p>
            <p> Mimimimit beszél maga, Cibakné asszony?  rántotta meg a csizmadiáné
               zubbonykájának az ujját vésztjósló tekintettel a muzsikus.  Százhusz arany?... Abban
               az... abban az órában, a mit a feleségem kapott az unokatestvérétől?</p>
            <p> Abban, abban, tekintetes ur! Az öcsémtől tudom. Ő pedig  mondom  az órástól
               hallotta, ugyanattól, a ki beletette a szerkezetébe azt az automatát, a melyik minden
               felhuzáskor kipotyogtatott egy tálcára tiz darab husz koronás aranyat.</p>
            <p>Matyi meg az őzszemü balsorsos társa szinte megnémultan nézett egymásra ettől a
               fölfedezéstől. Aztán, mintha csak együtemre rángatott bábuk volnának, mind a ketten
               széttárták a karjukat, s a mikor már egészen széttárták, akkor egymásnak estek és
               átkapták egymásnak a nyakát:</p>
            <p> Istenem, és százhusz arany mellett kellett minekünk annyit nyomorogni!</p>
            <p>Ollár emelkedett elsőnek a helyzet magaslatára. Kibontakozott az asszonyka öleléséből
               és elkezdett közben futkosni a szobában:</p>
            <p> Azt az órát ki kell váltani, mindenesetre ki kell váltani!</p>
            <p> Hol a... (Ki kell váltani!  kiabálta közben a másik) cédula? (Ki kell váltani! ki
               kell váltani!  és folyton körbe szaladgált, akár a bolond.)</p>
            <p> De hol a cédula? Hát hol a cédula, Matyikám?</p>
            <p>Ekkoráig a karmesternek már valamennyi zsebe ki volt forditva, s a zsebekből
               bőrtárca, kis jegyzőkönyv, levélboritékok, bicska, ceruza, aprópénz, fogpiszkáló,
               gyufaskatulya és derékba törött, dohányporos cigaretták vándoroltak  mit: röpültek
               ki lázas sebességgel az asztalra.</p>
            <p>Katica már átosont a másik szobába az urához, a ki foghegyre vágott pipaszárával
               (mivelhogy most már nagy ur vala ő kelme) méltóságteljes ábrázattal állt meg a
               küszöbön:</p>
            <p> Lássa, tekintetes ur! A tekintetes urékat is mindig jobban megsegéli az Isten!</p>
            <p> Az ám az ám,  pörgette a nyelvét a karmester,  csakhogy nem találom a
               zálogcédulát. Sehol se találom a cédulát.</p>
            <p>Tera elhalványodott.</p>
            <p> Jézus Mária!</p>
            <p> Sehol se találom, sehol se találom. Talán a te kéziszatyrodban van, picikém, talán
               te tetted el, picikém!</p>
            <p>Sorra került a szatyor, aztán az utazókosár, a szekrényben lógó néhány darab ruha,
               felforgatták az ügynöktől már Szigeten vásárolt és gondosan elrakosgatott összes
               fehérneműt, de, ámbár a természetben semmi sem vész el, az üdvözitő zálogcédula nem
               volt sehol.</p>
            <p> Hát a száma?  kérdezte kétségbeesetten a hamvasarcu.  Nem irtad föl a számát,
               Matyikám?</p>
            <p> Nem vagyok én rendőr, picikém, hogy mindennek fölirjam a számát, nem vagyok én
               rendőr!  válaszolta a hamarszáju férfiu, éppen az összehajtogatott harisnyákból
               rázva ki a semmit.</p>
            <p>Végre nem lehetett többé seholsem keresni. Mindent kikutattak, összeturtak és
               felforgattak a szálláson. A „Háromkirályok” szerzője most már ott állt a szoba
               közepén, és se nem szólt, se nem kutatott, csupán az orrát tolta föl a menyezet
               irányába és szimatolt, mig a szegény kis menyecskéje néma kétségbeeséssel tördelte,
               leföl járkálva, a kezét.</p>
            <p> Itt laknak Ollár karmesterék?  riasztotta föl egyszerre csak őket egy ismeretlen,
               öblös hang a konyhából. Rá rögtön valaki erőteljesen megkopogtatta az ajtót, s a
               következő pillanatban hatalmas, bikanyaku, forradásos képü, telihó alak állt meg a
               küszöbön.</p>
            <p> Ti vagytok Ollárék?  szólalt meg busan bugó hangon, mint az orgona. Én Edöméri
               Miska vagyok. Gyertek, Gyuri haldoklik!</p>
            
         </div>
         <div type="chapter"> 
            <head>LII. FEJEZET.</head>
            <p>És mentek a csilingelő szánon, sebesen sikolva tova a puha havon. Edömérinek volt
               annyi esze, hogy még két lábzsákot és bundát hozott magával, mert a kis karmesterék
               máskülönben ugyancsak átáztakfáztak volna a maguk vékonyka télikabátjában. (Pedig
               Teráé ki volt vattázva, ki volt vattázva, hogy az Isten akárhova tegye a huncut
               boltosát.)</p>
            <p>Siklottak a szánon búsan, szomorúan és hallgatagon. Csak néha nyitotta ki szóra
               egyikükmásikuk az ajkát a bunda fölhajtott, prémes gallérja mögül, (igy is beleverte
               a szembe csapó havat a szájukba a szél), és az a néhány szó mindmind György urfié
               volt, Györgyé, Gyurkáé, Gyurié, a Fafütyöké. Ugy dobálták rá a szeretet és fájdalom
               szavait, mint megannyi üde, bánatos ibolyát valakinek a ravatalára. Edöméri, miután
               a fürkésző pislogatásaival egy darabig a lelkét próbálta kibillegetni Terának,
               lassacskán engedett abból a hagyományos nőgyülöletből, a mellyel mindez ideig azt is
               meg tudta akadályozni, hogy Rahótvár fiatal, de utazgatásra, kiváltkép szánon ülve,
               immár hosszu hetek óta merőben képtelen gazdája hamarább lássa vendégül magánál Matyi
               sógorékat. A ferdeszáju kómikus most, hogy órákon át alkalma volt látni a hamvasarcu
               Ollárné nyilt tekintetét és tiszta homlokát, majd hogy lelkifurdalást nem kezdett
               érezni a miatt, hogy ime, megvonta attól a szegény betegtől, a mivel az utolsó óráit
               talán megédesithette volna. S a mikor a cinikus emberben megszólal a lélek, az olyan,
               mint ha vihar van a Balatonon. Robajjal szétpattog a jég és alóla kicsillan
               gyöngyözve a viz. Edöméri lelke is mintha gyöngyözni kezdett volna a megnyilt, régi
               jégkéreg alatt, és őszintén beszélt:</p>
            <p> Az a gyerek szeretett, imádott, asszonykám, téged (mert hiszen szinésznép mindjárt
               tegeződik), de az a gyerek sokkal jobban tisztelte a te érzelmeidet, semhogy a
               közeledbe akart volna furakodni. Az a gyerek elitta, tönkretette magát miattad ( Óh,
               Istenem!  sóhajtott Tera s a bunda mögül az urára nézett), az a gyerek meghal, de a
               te neved az utolsó pillanatában is ugy fog az ajkán élni, virulni, mint az az illatos
               rózsa.</p>
            <p> No iszen, én is jókor beszélek rózsáról,  törülte ki a havat a szeméből, mivel
               hogy most egy keskeny völgykatlanban oldalt kapta őket a hófuvás és mind a két ülést
               verte.</p>
            <p>Jó darabig csönd volt, majd megint a szinész nyitotta ki a száját:</p>
            <p> Hisz’ ilyen cudar időben még a háromkirályokat sem tudta volna elvezetni Betlehembe
               a csillag.</p>
            <p>Ollárék összedugták, a rókaprémes gallérjukat. Ez pótolta náluk a hófuvásban az
               összenézést.</p>
            <p> Háromkirályok! Csillag!</p>
            <p>Vizkereszt előestéje kezdett alkonyodni rájuk.</p>
            <p>Megszólalt, kissé tompán, a bunda mögül, Tera:</p>
            <p> Az én Matyikámnak volt egy darabja: „Háromkirályok”. Operett.</p>
            <p> De odaégett a „Divá”ba  tóditotta dünnyögve az ura.</p>
            <p> Osztán, te pupák,  dühöngött a szemközt levő ülésről Edöméri  nem tudtál
               kártéritési pört inditani? Különben...  és mintha maga is megbánta volna, a mit
               mondott, elharapta a szót.</p>
            <p> Még nem fogadták el egészen a darabot, még nem fogadták el a darabot  motollált a
               karmester és beletörülte a havas bajszát a nagy gallérba.</p>
            <p> Osztán mi volt a darabban? Vagy még nem volt meg a librettója?  kérdezte a
               ferdeszáju, csak hogy valami közömbös tárgyról beszéljen.</p>
            <p> Még nem. Azaz, hogy volt. De csupa szemenszedett hülyeség. Visszautasitottam.</p>
            <p> Apafi Mákony irta  bólogatott a menyecske.</p>
            <p> Tyhü, igaz!  kapta föl a fejét egy pillanatra a harmadik.  Hallottam valamit a
               nyár elején a „Fizess”ben! Hüh, az nagy ember, barátom, az igen nagy ember! Ugy
               bámul rá a publikum, mint az ujkapura!</p>
            <p> Hisz’ ez az, hisz’ ez az  felelte sebesen a leégett szerző, de a felesége
               félbeszakitotta.</p>
            <p> Né, ott jönnek a háromkirályok!</p>
            <p>Csakugyan, a nagy hóban, láthatólag küzködve a szemükbe verődő, meg a járásukat is
               nehezitő hóval, lassan közeledett az ut szélén három püspöksüveges parasztgyerek.
               Mind a hármuknak nagy kampós bot volt a kezében  azzal iparkodtak előrefelé  s a
               havas süvegen is, a botok kampóján is ázott, tarka papirossallangok vergődtek a
               szélben.</p>
            <p>Edöméri hátra sanditott.</p>
            <p> Ne, te ne,  nevetett rekedten  ezek se jutnak el oda, a hova indultak.</p>
            <p> Szegény gyerekek!  sajnálkozott az asszonyka.  Föl kellene venni őket a szánra,
               és hazavinni. Vajjon hova valósiak?</p>
            <p> Hé, hopp, János!  nyult hátra a kocsishoz a csorbaszáju, mivelhogy ő ült az első
               ülésen háttal a baknak.  Ha odaérünk a kölykökhöz, megállitsuk a pejkót!</p>
            <p>Két perc mulva már odaértek.</p>
            <p> Hő,  a csilingelő szán megállt.</p>
            <p> Hova mentek, gyerekek, ebben a hófuvásban?  szólt le Ollár a három
               püspöksüvegesre.</p>
            <p>A szélső, a kinek piros papirkereszt volt kétoldalt a süvegjén, előre bökött a
               kezével:</p>
            <p> Amoda ne! A tekintetes jegyző urékhoz.</p>
            <p> Meg a főurhoz,  tóditotta a középső; ennek világoskék papiros lengett a botja
               kampóján.</p>
            <p> Sohse értek oda, gyerekek!  hajlott ki az ülésről Tera.  Forduljatok vissza.</p>
            <p> Üljetek föl a szánra! Egy ide mellém, egy kend mellé, János, a harmadik meg
               kapaszkodjék meg a saroglyában!</p>
            <p>De a harmadik, a ki még nem szólt eddigelé, felelt:</p>
            <p> Köszönjük a szives jóságukat a tekintetes uraknak, hanem  s belecsapott a botjával
               a térdig érő hóba  mi mán csak elmegyünk!</p>
            <p>És szólt a másik:</p>
            <p> Mer’ mi vagyunk a háromkirályok  S méltóságosan nézett végig a szánkósokon, mintha
               csak azt kérdezné tőlük a szemével:</p>
            <p> Vagytoke ti ilyenek?</p>
            <p>Az első nem szólt semmit, csupán a botját emelintette föl kissé jeladásul, hogy ismét
               lecsapja a hóba, s vontatott hangon, áhitatosan nyujtva a szót, rákezdte a
               háromkirályok énekét:</p>
            <p>Háromkirályok napját,</p>
            <p> Országunk egy istápját,</p>
            <p>(Már a másik kettő is énekelt):</p>
            <p>Dicsérjük énekekkel</p>
            <p> Vigadozó versekkel.</p>
            <p>S mindhárman ájtatosan emelvén a szemüket a fakószürke égnek, hogy csak ugy verte a
               szemükgolyóját a hegyi szél vagdosta hó, rácsenditették valamivel gyorsabb ütemben a
               refrént:</p>
            <p>Szép jeles szép csillag,</p>
            <p> Szép napunk támadt.</p>
            <p> Gyertek föl a szánra!  biztatta őket Ollárné meghatottam. De a fiuk csak tagadóan
               intettek a fejükkel és rázenditették a második versszakot:</p>
            <p>Hol van  zsidók királya,</p>
            <p> Mert megjelent csillaga... stb.</p>
            <p>Aztán, a mikor már a harmadik szakot is elénekelték, a harmadik süveges az ő
               gyermekes, ártatlan tekintetével ránézett a szánkásokra:</p>
            <p> Ezért megyünk, tekintetes urak. Majd elénekeljük a tekintetes jegyző
               uréknál.</p>
            <p> Meg a főurnál,  tóditotta a másik.</p>
            <p> Isten áldja meg!  adta ki a jelszót az indulásra az első.</p>
            <p>Nem lehetett marasztani őket. Indultak, mentek. Ők voltak a háromkirályok.</p>
            <p> Na, bolondok,  morogta az ujra csilingelő szánban Edöméri, a kinek, mivel most
               hátba kapta őket a hófuvás, csak ugy paskolta az arcátszemét a hó.  Nem jobb volna
               ezeknek most otthon ülni a padkán?</p>
            <p>Tera behuzódzkodott a bundájába:</p>
            <p> Vannak ideálisták,  jegyezte meg csöndesen.</p>
            <p> Nagyszerü,  nézett Ollár a csorbaszájura,  mintha bizony te nem volnál
               ideálista.</p>
            <p> Teneked is olyan muzsika van a lelkedben  hajlott a herkulesfürdői rémes éjtszaka
               emlékétől hirtelen megkapatva az asszony egészen az urához, de szemével a szinészre
               célzott,  a melyikre csak ideális szöveget lehet irni?</p>
            <p>A forradásos képü lomhán bólintott:</p>
            <p> Ühüm. Ez szép mondás volt, hugám. Hol olvastad?</p>
            <p> Az élet könyvében, az élet könyvében,  hadarta a felesége helyett Ollár...</p>
            <p>*</p>
            <p>...Mire megérkeztek Rahótvárra, már rég fönt mélázott az égen a teli hold. A
               csilingelésre kikukkant az előcsarnokba az ezredes:</p>
            <p> Meghalt,  suttogta ünnepiesen.  Alig tiz perccel ezelőtt.</p>
            <p>Lábujjhegyen sompolyogtak be a halottas szobába. A Fafütyök ott feküdt némán és
               fehéren a holdvilág ezüst fátyola alatt az ágyon. Az arca fehér volt, mint a lepedő,
               az ajka félig nyitva maradt.</p>
            <p> A rózsa! Látod? Ott nyilik a te neved rózsája az ajkán  szoritotta meg Ollárné
               remegő kezecsuklaját a csorbaszáju.</p>
            <p> Végrendeletet akart tenni  suttogta Edvárda nővér.  Az utolsó pillanatokban még
               egyszer magához tért, és azt mondta szegényke:</p>
            <p> „Tera! Hol vannak a komédiások? A komédiásokra akarom hagyni minden...”  és többet
               nem tudott mondani szegényke. Megrázkódott és kiszenvedett.</p>
            <p> Rátok akarta hagyni minden vagyonát  sugta Ollárnak mogorván a szinész.  tudom,
               de én csak egy tanu vagyok. És most törvény szerint az ipadék örökölnek mindent.</p>
            <p> Hallode, Tera, a szegény sógortól majdnem örököltünk,  szorongatta most a
               felesége karját a karmester...</p>
            <p>...Tera, miután sokáig nem tudott szóhoz jutni, végre odasimult az urához:</p>
            <p> Nagyobb örökségünk van nekünk, Matyikám.</p>
            <p> Micsoda, micsoda?  sugta vissza amaz.</p>
            <p> A háromkirályoké, Matyikám. Menni, előre, föltarthatatlanul, a hófuvásban, hogy egy
               szent dalt...</p>
            <p> Elénekelhessünk, elénekelhessünk, ugyebár?  hadarta Ollár.</p>
            <p>  Vége. </p>
            
         </div>
      </body>     
   </text>
</TEI>