<?xml version="1.0" encoding="utf-8"?>
<?xml-model href="https://raw.githubusercontent.com/COST-ELTeC/Schemas/master/eltec-1.rng" type="application/xml" schematypens="http://relaxng.org/ns/structure/1.0"?>
<TEI xml:id="HU05711" xml:lang="hu" xmlns="http://www.tei-c.org/ns/1.0" xmlns:ns1="http://distantreading.net/eltec/ns">
	<teiHeader>
		<fileDesc>
			<titleStmt>
				<title>Göre Martsa lakodalma</title>
				<author ref="viaf:24643507">Gárdonyi Géza (1863-1922)</author>
				<respStmt>
					<resp>ELTeC conversion</resp>
					<name>
						Palkó Gábor
						<ref target="https://viaf.org/viaf/65989506"/>
					</name>
					<name>Fellegi Zsófia</name>
					<name>Bajzát Tímea Borbála</name>
				</respStmt>
			</titleStmt>
			<extent>
				<measure unit="words">12054</measure>
				<measure unit="pages">38</measure>
				<measure unit="vols">1</measure>
			</extent>
			<publicationStmt>
				<p>Published as part of ELTeC and ELTE Novel Corpus</p>
			</publicationStmt>
			<sourceDesc>
				<bibl type="digitalSource">
					<title>Göre Martsa lakodalma</title>
					<date>2008-02-27</date>
					<publisher>Magyar Elektronikus Könyvtárért Egyesület</publisher>
					<ref target="https://mek.oszk.hu/05700/05711/"/>
					<respStmt>
						<resp>Original Electronic Edition</resp>
						<name>Tőzsér Istvánné</name>
						<name>Molnár Éva</name>
						<name>Ollé Krisztián</name>
						<name>Kiss András</name>
					</respStmt>
				</bibl>
				<bibl type="printSource">
					<title>Göre Martsa lakodalma</title>
					<author>Gárdonyi Géza</author>
					<pubPlace>Budapest</pubPlace>
					<publisher>Dante</publisher>
					<date>1931</date>
					<ref target="https://mek.oszk.hu/05700/05711/"/>
				</bibl>
				<bibl type="firstEdition">
					<title>Göre Martsa lakodalma</title>
					<author>Gárdonyi Géza</author>
					<date>1897</date>
				</bibl>
			</sourceDesc>
		</fileDesc>
		<encodingDesc n="eltec-0">
			<p/>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textDesc>
				<ns1:authorGender key="M"/>
				<ns1:size key="short"/>
				<ns1:canonicity key="high"/>
				<ns1:timeSlot key="T3"/>
			</textDesc>
		</profileDesc>
		<revisionDesc>
			<change when="2021-07-26"/>
		</revisionDesc>
	</teiHeader>
	<text>
		<body>
			<div type="chapter">
				<head>Göre Martsa lakodalma</head>
				<milestone n="1" unit="startSubChapter"/>
				<p rend="head">1-ső Levél az paraditsonyi törvényrül</p>
				<p>Lyó egésségöt és hasolló lyókat kivánok, továbbá nagy öröm érte a mi
                        házunkat, akit ezönnel mögulyságolok, de hogy ne a közepin kezgyem az
                        szántást, hát úgy történt, hogy amint szent Imre napján Pap Jánosék főggyire
                        indulok, a kisbiróval mög a zesköttekkel, hát látom ám, hogy az kertöm
                        garággya mög van törve egy hejön, mög ott a tsapás az rétön igenyösen be a
                        kertömbe, mondok ki löhet a za gazembör? Mögájjunk embörök!</p>
				<p>Hát láttyuk, hogy tsizmás embör járt ott, de nem is egyször, mert szinte
                        kitaposta a zútat.</p>
				<p>Mondok mi dóga löhet akárkinek is a zén kertömbe, mer ijenkor mán se gyivó se
                        alma, mégtsak sütni való tök sints, igy tanakottunk ottan de hilyába, nem
                        tanáltunk az végire.</p>
				<p>Mondok a kisbirónak akárki, de tudom istenöm elfujatom véle az ebök nótáját.
                        Este aztán kiültem a rosszabbik subámba a kertbe az garád mellé, mög a
                        kisbiró, mög Durbints sógor.</p>
				<p>Hát mán majd elnyomott a zálom, mikor hallom, hogy ropog az garád, látom hogy
                        béugrik valaki.</p>
				<p>- Mögájj gazembör! mondok, de mán akkor rajta lógott a sógor mög a
                        kisbiró.</p>
				<p>- Mögvagy disznó gazembör!</p>
				<p>Möggyujtom az masinát, hát a tsizmagyija.</p>
				<p>Mondok, nini a majsztör.</p>
				<p>- No, igy nyögdétsöl - szépen fogadik itt az vendégöt.</p>
				<p>Mondok, hát mi lyáratba van erre majsztör?</p>
				<p>Hát aszondi én most mán nem beszélök, kérdözze mög a lyányátul.</p>
				<p>Hát akkor tudtam mög, hogy pitvarónyi lyárt Martsáhon, de szömérlötték eddig
                        a zügyet, nem szólottak rúla.</p>
				<p>Hát igy aztán kivilágosodott, hogy mijen dörék embör, örülök is neki, hogy
                        uri falamiába lyut az lányom, mög aztán ifju embör, noha mán elhányta a
                        pihéjit 30-intz esztendős de munkás kezü télön ajig győzi a sok tsizmát, a
                        zenyimet is az ősszel talpalta, de még most is ojan vastag a talp, mint a
                        zujjam.</p>
				<p>No mondok hát akkor röndbe van az garád ügye, most mán ezöntul igenyösen a
                        zajtónak kerülj filyam. Eddig is ott járhattál vóna be hozzánk.</p>
				<p>Mingyán elő is szólitottam vőféjnek Badár Gyurkát, kisvőféjnek mög Sinkó
                        Pistát, oszt magam mögirtam az hivogató szózatot, a ki maguknak is szól, ide
                        ragasztottam a levelem mellé.</p>
				<p>Hívogató szózat</p>
				<p>Békesség ez háznak, mindön lakójának</p>
				<p> Követei vagyunk mink egy virágszálnak</p>
				<p> Göre Gábor biró ur hajadonnyának,</p>
				<p> Nemkülönben Tsupor Pál tsizmagyiának.</p>
				<p>Mert mög vagyon irva az szent biblijába,</p>
				<p> Hogy az férfi embör nem élhet magába.</p>
				<p> Ádámnak is mögvót a maga Évája</p>
				<p> S kinek-kinek mögvan a zódalbordája.</p>
				<p> Tsupor Pál mestör is eztet mögértötte</p>
				<p> Választása Göre Martsát érdekölte</p>
				<p> Göre Martsa szivét szivéhön kötötte</p>
				<p> Hogy mögházasodik ezt kijelentötte</p>
				<p> Azért vagyunk itten most látogatóba</p>
				<p> Szerdán a zuj párnál várjuk a zajtóba</p>
				<p> Egypár pohár ital, egypár nyelet étel</p>
				<p> Ekkis lábforgatás esik egésséggel.</p>
				<p> Möghijjuk ez házat mindön tisztösséggel.</p>
				<p> Esztzájgot hozzanak magukkal.</p>
				<milestone n="1" unit="endSubChapter"/>
				<milestone n="2" unit="startSubChapter"/>
				<p rend="head">2-sodik A mönnyegzőre való készülődésök</p>
				<p>Lyó egésségöt és hasolló lyókat kivánok, továbbá a nagy örömbe ojan
                        főfordulás van nálunk, hogy alig tanálom hejemet, mert nem gondótunk rá,
                        hogy Martsa ijjen hamar konty alá kerülhet, de lám igaz az mondás, hogy a
                        lány az pad alatt is mögnyől. Mán mögvöttük a zágyat mög a ládát, akkora
                        tulipántok vannak rajta, hogy a kiráj ládáján se löhetnek különbek, én még
                        rá talyték pélpát is vöttem a vejemnek, de útközbe möggondótam, hogy mondok
                        a zén hivatalomba lyobban illik, hát az régi pélpámat attam neki.</p>
				<p>Mögbeszéltük aztán, hogy a bárónét is möghijjuk, de mán oda magamnak illik
                        elmönnöm, hát a vejem kifényesitötte a tsizmámat, ojjan fényösre, hogy annál
                        fényösebb a kirájé se löhet.</p>
				<p>A kandallós szobába vezettek és vártam is kissé, mivelhogy betegös a báróné
                        no nagy kögyesen leültetött tessék biró uram, de ojjan széköt adott,
                        gebeggyön mög aki kifundálta, hogy amint ráültem, majd kirugtam a báróné
                        fogát. Nézöm hogy miféle szék? hát kerek a zajja.</p>
				<p>- Ne féjjön kend, aszondi a báróné, hintázó szék a, nem dül fel.</p>
				<p>No mondok az a zasztalos se löhetött józan, aki ezt tsinálta.</p>
				<p>Hát aszondi kögyesen, mi lyáratba van kend?</p>
				<p>- Köszönöm kérdésit mondok méltóságos asszonyom, nagy öröm ért éngöm, mert
                        valaminthogy Ádám is az paraditsonyba nem élhetött ögyedül, hát Tsupor Pál
                        tsizmadia mestör ur is möggondóta a maga állapottyát, oszt magáhon illőt
                        választott, még pedig a zén házambul.</p>
				<p>- No aszondi a báróné okosan tselekötte.</p>
				<p>- Hát mondok lögyön szöröntséje hozzánk méltóságos asszony szivesen láttyuk
                        egypár vella káposztára, egypár pohár borotskára, a méltóságos urral együtt,
                        ha mögérközik akkorára, mög ha a báró kisasszony haza tanál vetődni az
                        kalastrombul, hát ütet is tessön elhozni. Én magam forgatom mög, ahogy
                        illik.</p>
				<p>- Köszönöm aszondi, ott löszök, hatsak rosszabbra nem fordul a
                        gyöngélködésöm, de biztatnak az orvosok, hogy nemsokára lyobban löszök.</p>
				<p>- Ne hallgasson rájuk, méltóságos asszonyom mondok, tsak a tápai tsordást
                        tessön elhivatni Durbints sógornak a zódalát is az lyobbitotta mög, mer az
                        ha paraszti embör is, de tudós embör, a gyesznóm fülibül is az olvasta ki a
                        betegségöt a nyáron.</p>
				<p>Hogy aztán elváltunk, hát jól belétsapkodtam a markába oszt ennagy tsókot is
                        littyentöttem az keze felyire.</p>
				<p>Mejhöz hasolló lyókat kivánok</p>
				<p>Göre Gábor</p>
				<p> biró úr. </p>
				<milestone n="2" unit="endSubChapter"/>
				<milestone n="3" unit="startSubChapter"/>
				<p rend="head">3-madik</p>
				<p>Hogy im ránk virradott az farsang első napja, hát egy kis zavarodás is
                        keletközött, mert haza eresztötték a kaszárnyábul Dabótzi Jóskát, oszt
                        hallom hogy morog, hogy aszondi majd nevetünk még tótul is.</p>
				<p>Mondok a lányomnak mi dolog e Martsa? hát könyvbe borul a lány szöme oszt
                        aszondi, hogy ü nem töhet arrul, mert ki gondóta vóna, hogy ijen korán
                        kiszabadul Jóska az kaszárnyábul?</p>
				<p>Mondok hát mi dógod vót vele? sömmi aszondi, tsak valami háromszor
                        tanálkoztunk.</p>
				<p>Mondok hogyan löhet az, hiszen még gyermök vótál.</p>
				<p>Aszondi mégis összve igérköztünk.</p>
				<p>Mondok hát nem szeretöd a tsizmagyiát?</p>
				<p>De aszondi tsakis.</p>
				<p>Hát mondok vagy egyiket vagy a másikat, de mond mög szived szörint.</p>
				<p>- Hát aszondi most mán a tsizmagyiát lyobban kedvelöm.</p>
				<p>Elhivatom magamhon Jóskát, oszt mondok mit tsahósz te, ötzöribe
                        mögvasaltatlak te, hát mi dógod a lányommal, te tsutora fejü, hogy is merted
                        a szömödet a zén lányomra vetni?</p>
				<p>Tsak peslogott mint a béka az halastóba, nem mert vakkantani egy szót se.
                        Mégis hát a szöme állása nem tetszött neköm.</p>
				<p>Mondok bé tsukatlak erre a zegy napra a tömlötzbe, mán ez ellen hijába
                        kapálódzol, mer ez igy lösz, ez törvényös itélet.</p>
				<p>No minekutána igy elröndöztem az bajt, hozzáláttunk a szent ünnephön.</p>
				<p>Hogy a lányom kiőtözködött az fejér ruhába, piros tsizmába, mög a nagy
                        koszoru a fejin, hát ojan vót akárki is mögnézhette vóna, oszt ugy bőgött a
                        zannyával, hogy mondok mit bőgtök ezön a nagy örömünnepön, de majd hogy
                        magam is el nem bődültem az nagy elérzékönyödés mijatt, hogy mondok mire
                        nevelődik az lány!</p>
				<p>De oszt hogy gyüleköztek mán a vendégök, hát kivijaszkoltam a bajtzomat oszt
                        ájj elő birói méltóság!</p>
				<p>Durbints sógor vót a násznagy Badár Gyurka az öreg vőféj, Sinkó Pista a kis
                        vőféj, az ászlós Katufrék sógor.</p>
				<p>Hogy mögindult az ászlóval, rárántotta Kátsa az Rákótzit ötödmagával, no nem
                        hiába nekünk huzta, de oly szépön hozzá rözgette a kezit, hogy soha ojjan
                        muzsikát nem hallott Lepénd.</p>
				<p>Lám mondok mindig gazembör e ha szabadon jár, de ha vonyót fog a kezibe,
                        nintsen párja a tzigányok között.</p>
				<p>A falu mind ott vót persze a zesküvőn, oszt hogy a vejem bepálinkázott kissé,
                        hát mondok vigyázz hogy el ne vétsed a feleletöt. Hát ugy is lött, hogy
                        mikor a pap azt kérdözi kényszeritött-e tégöd valaki akár szóval akár
                        tseleködettel, hát arra is azt felelte, hogy ügön.</p>
				<p>Möglököm, hogy mondok bolondot beszélsz, hát aztán igy igazodott tsáléra.</p>
				<p>Bözzög a lányom okosabban felelgetött, ojan hangosan mondta, hogy szereti,
                        hogy mindönki möghallotta, no mondok magamba, mán látom, hogy szive szörint
                        választotta a tsizmagyiát.</p>
				<p>Hogy aztán igy átalvergődtünk az szent szörtartáson, mögindultunk nagy
                        zöngezungával hazafelé. A legényök veszöttül lüvődöztek, a két vőféj vigan
                        fitzánkolt a tzigányok előtt. Közbe nagyokat is kurjantottak, hogy
                        aszondi:</p>
				<p>Édös kitsi görlitzém</p>
				<p> Hóttig tiéd vagyok én!</p>
				<p>Mög aztán:</p>
				<p>Dörék embör Tsupor Pál,</p>
				<p> Tsikó bőrön kalapál!</p>
				<p>A másik rá:</p>
				<p>Szép állat az potyka, hartsa</p>
				<p> Szöbb mönyasszony Göre Martsa!</p>
				<p>Mögén rá:</p>
				<p>Ríkasd Kátsa a fádat,</p>
				<p> Ögyem a szép pofádat!</p>
				<p>No ijen vigan érköztünk haza.</p>
				<p>A zebédön ott vót az méltóságos asszony is mög az plébános ur, a kántor ur,
                        jedző ur, mindönféle kiválóképpen való bötsületös embör mög mind a
                        falu.</p>
				<p>Előáll akkor Badár Gyurka oszt aszondi:</p>
				<p>Uraim, a zasztal mög vagyon teritve.</p>
				<p> Kés kanál mög vella el vagyon készitve.</p>
				<p> Rotyog a sok fazék, piros az petsönye</p>
				<p> Most került nyársra egy félöles ketsöge.</p>
				<p> Lösz tsikónyerités apró salátával,</p>
				<p> Rántott kotsizörgés párolt káposztával,</p>
				<p> Vékony tzinögeszó turós derejével,</p>
				<p> Matska nyavúkolás tzukrozott gyömbérrel,</p>
				<p> Azért hát készüljön kiki nagy munkára,</p>
				<p> Kapaszkoggyék bele az ű kanalába,</p>
				<p> Én mán most sietök az lovam hátára,</p>
				<p> Levesér vágtatok az füstös konyhába.</p>
				<p>88-tzan vótunk éppen a zasztalnál, de két szobába. Mink urak a zelső szobába
                        a méltóságos bárónéval, mög a fő gazdáji a falunak, a többi a hátsó szobába
                        mög a csűrbe a falu többi népe 100-an is. Oszt hogy Dabótzi Jóska ügön
                        dörömbözött, hát kimöntem, mondok kieresztelek, ha mögfogadod, hogy bötsös
                        embör mógygyára viselöd magadat, hát ügön fogadkozott, oszt mondok ebédre
                        szüvesen látlak, a csűrbe öhetsz a kisbiróval, hát azt is köszönte, no igy
                        elsimitottam a bánattyát, mert mondok bolond vónál ha búsulnál, ha a lányom
                        utánad kergült vóna, akkor se adhattam vóna hozzád, mert tsak a testöd,
                        lelköd, mög három szál gatjád, hát magadhon valót keress, inkább násznagyod
                        is löszök, azt is mögigéröm, hát belebékült a gyerök, noha köservesen.</p>
				<milestone n="3" unit="endSubChapter"/>
				<milestone n="4" unit="startSubChapter"/>
				<p rend="head">Tovább igy vót:</p>
				<p>Örült a lelköm is, ahogy végig peslantottam a szép gyüleközetön. Ott ült a
                        sok szép úri vendég, a sok szüzek, mög a szép legényök. Istenöm mondok, itt
                        van a falu szine lyava, de bártsak mindönnap igy löhetne, hogy egy asztalnál
                        vigadna úr, paraszt, apraja, nagygya.</p>
				<p>Bégomojodik oszt valahára a két vőféj a levessel, oszt mögharsan Badár
                        Gyurka, hogy aszondi:</p>
				<p>Ihol mán az leves, immáron béhoztam</p>
				<p> És hogy el ne essek, azon imádkoztam,</p>
				<p> Panna szakátsnéval összvebarátkoztam.</p>
				<p> Jól mögborsótattam, mögsáfrányoztattam,</p>
				<p> Annyi a tyúk ebbe, se szöri, se száma,</p>
				<p> Belefőtt zuzzája, veséje, májája,</p>
				<p> Rínak a kokasok az ház oldalába,</p>
				<p> Node majd tántzónak még azok is máma,</p>
				<p> Azér ne sajnájjuk most az kokasokat.</p>
				<p> Aki keveset szöd, az is ögyék sokat.</p>
				<p>Hát valósággal fáinul remökölt leves vót, ugy mögborsóta a szakátsné, hogy
                        még az én szömöm is szikrát hányt tőle, valamennyi vendég kimelegödött, még
                        az pelébános úr is. Kátsa mög ojan gyönyörüségösen zöngette a nótát, hogy
                        még a zasztal lába is rözgött belé.</p>
				<p>De ugy neki vót mán akkor éhözve a vendégség, hogy mög se kottyant a leves,
                        azért hát éntöttem Katufrék sógornak, hogy fordujjon ki az konyhára, oszt
                        noszitson öggyet a szakátsnén.</p>
				<p>Hát fordultak is hamar a tállal a vőféjök.</p>
				<p>Szavali Sinkó Pista:</p>
				<p>Hogy éhön ne hajjunk ezön a szent napon</p>
				<p> Egy riska tehénnel birkóztam én nagyon</p>
				<p> Ihol van a husa tormával mártással</p>
				<p> Jobb ez mint a héring az vörös hagymával</p>
				<p> Ábrahám is ijet övött ám Sárával</p>
				<p> Azért élt sokáig a hütös társával.</p>
				<p>Szétosztották aztán a jóizletü tehénhust, hát néköm egy velős tsont is
                        lyutott, mondok az méltóságos asszonynak, hogy mondok aggya ide az tányérját
                        mer neki vöttem ki, avval belé fujtam az velőt az tányérába.</p>
				<p>- Mind kőtse ám el mondok méltóságos asszonyom, mondok, mer ez a lyava.</p>
				<p>Akkor aztán előáll Badár Gyurka, mögkotzogtati a fokossal a mestörgöröndát
                        oszt igy szaval:</p>
				<p>Tisztőtt vendégsor!</p>
				<p>Gondókodik mostan a tehén magába:</p>
				<p> Embörbe kerül-e, avagy tsak kutyába?</p>
				<p> Ha kutyába került viz lastyog utána,</p>
				<p> Ha embörbe került bor tsordul utána.</p>
				<p> Azért hát mindönök az borbul igyanak:</p>
				<p> Ez lakodalomba vigan mulassanak.</p>
				<p> Hej! ha néköm is bor áztati torkomat</p>
				<p> Nem mindön szemétön találni páromat!</p>
				<p>Nem köllött valami nagyon biztatni a vendégöket, a zigaz, hogy a borom se
                        kotsmai, hanem pogány bor. A harangozó sógor még a szömit is béhunyta mikor
                        ivott. Hát még a mit mink urak ittunk a zasztalfőn. Ojat nem iszik tán a
                        kiráj se.</p>
				<p>Mán akkor nagy lélök nyugalommal várhattuk az káposztát.</p>
				<p>Be is hozták a vőféjök és arra igy harsogott Badár Gyurka rigmusa:</p>
				<p>Ihol az magyarok hirös eledele</p>
				<p> Rizskása a zajja, kóbász a teteje.</p>
				<p> Aki ebbűl egyször jól békanalozott</p>
				<p> Zsákhordó rátzbul is fődhön vághat hatot</p>
				<p> Aki a tányérát kétször is tetézi</p>
				<p> Magát az hetedik mönyországba érzi.</p>
				<p>Ez a köszöntő is tetszött, mert magam tsináltam, oszt hogy a báróné
                        mögkóstolta, hát aszondi jaj de paprikás!</p>
				<p>- Ugy jó mondok. De tsak tátogatott mint az partra vetött hartsa, hát hamar
                        ekkis pájinkát lotsogtattam az szályába.</p>
				<p>- No aszongya kókadozva, most mán ölég vót, nem jól vagyok, rossz szag is van
                        itt.</p>
				<p>Avval hazament.</p>
				<p>Hijába marasztaltam, hogy mondok égetök fenyőmagot, nem maradt.</p>
				<p>- Hilyába aszondi, nem birom.</p>
				<p>Hát sajnáltuk, hogy elmönt, de hát tsakhamar hejre billent a jókedvünk. A
                        káposzta végin fölkelt az pelébános ur és ojan szép éltetést pöndöritett,
                        hogy husvéti perédikátziónak is beillött vóna. Még aki övött is, egyik
                        kezével övött a másikkal sirt. Még magam is könyveztem belé. Oszt hogy
                        elvégeződött a beszéd, nézöm a vejemet hogy visszaköszönti-e, de a tsak a
                        balyuszát huzogatta oszt tsak peslogott ugy a szüvire szállott az beszéd,
                        hát magam állottam föl oszt igy viszonoztam a szózatot:</p>
				<p>Tisztőtt vendégség! Én felelök a filyam mög a lányom helyött, mivelhogy ügön
                        a szivükre harmatozott a mi lelki atyánk, de különben is az a természete az
                        boldogságnak, hogy aki boldog mög van butulva, hátpedig ezök hálaistennek
                        ügön boldogok, mejhöz hasolló lyókat kivánok a tisztös vendégöknek, a szép
                        nyoszorú angyaloknak, násznagy uramnak, e vidám gyüleközetnek, mind
                        közönségösen Éjjönek.</p>
				<p>Aztán a lyegző ur állott fel. Az is ért a szóhon, de ojan hosszura ereszti,
                        hogy mindönki ollóra gondol.</p>
				<p>De nem is ért még közepire se az szónak, bélódul a két vőféj, oszt akkor
                        hirtelen béfenekelte az beszéggyit. Sinkó Pista mondta az ételditsérőt, hogy
                        aszondi:</p>
				<p>Ihol az bétisnált szögfüvel babérral</p>
				<p> Ebbül szöggyön kiki jó két nagy tányérral.</p>
				<p> A minap beszéltem egy nagy gavallérral</p>
				<p> A kinek az zsebe tele vót tallérral.</p>
				<p> Mögbámulni való vót a kövérsége</p>
				<p> Két mázsa vót maga, öggy a felesége,</p>
				<p> Kérdöm honnan vagyon ijen egéssége?</p>
				<p> Aszondi bétsinált vót a zelesége.</p>
				<p>Övés közbe fölkel Durbints sógor násznagy is oszt hogy ű is mond
                        fölköszöntőt.</p>
				<p>Éntök, hogy röviden, de mán ebéd kezdete óta lógatta az felyit, láttam
                        ralyta, hogy kotlik, hát nem hallgatott rám, tsak köhentött, vagy kettőt
                        oszt rákezdte.</p>
				<p>Tisztőt gyüleközet, szólott itt mán a zörömapa sógor, a pelébános úr, mög a
                        jegyző ur is ö. m. a f. Valamennyien a zuly házaspárt éltették, a mit magam
                        is kivánok ö. m. a f. De valaminthogy a virág is magrul kél, ki ültette
                        mondok ezt a szép virágszálat? ö m. a f. Senki más tsak Göre Gábor biró
                        sógor, mög a felesége ö. m. a f. No hogy így fölnevelték ezt a virágszálat,
                        nem is gondóták kinek nevelték ö. m. a f. tsak nevelték ö. m. a f. oszt,
                        hogy im az öröm poharát tartik a kezükbe, az bánat könyve is beletsöppen ö.
                        m. a f. mert nagy szívbeli bánat az, hogy üres marad a kert ö. m. a f. Hát
                        éltetöm én a zörömapát mög a zörömanyát, engeggyön a zúr Isten sok ilyen
                        szép napot a biró sógornak mög biróné asszonyomnak ö. m. a f. mind
                        közönségösen.</p>
				<p>No ijen éltetést tsapott, félszömmel könyveztük, félszömmel nevettük.
                        Akközben bédült a két vőféj az nagy kásás tálakkal, oszt Badár Gyurka igy
                        harsogott:</p>
				<p>Köleskását hoztam még pedig tzukrozva</p>
				<p> Apró szőllővel van lyól kipallérozva</p>
				<p> Mögvan az teteje pörtzözve, zsirozva</p>
				<p> Nem is kapta mög ezt a tüznél az kozma.</p>
				<p> Fáintos étel ez, akárki möglássa</p>
				<p> Álgya mög az Isten aki kitanálta,</p>
				<p> Mert nem köll nagy erő az megrágására</p>
				<p> Tsak egy kis szellőtske az mögfujására.</p>
				<p>Mán este fele lyárt a züdő mikor azt béhozták. Hát ahogy lötöszik a zegyik
                        tálat a mönyasszony elé, béugrik ám nagy tsörgéssel az kutyánk a zablakon
                        igenyöst a tálba, tsak ugy szórta a szömünk közé a kását ahogy a zasztarrul
                        is leugrott a lyedző úr vállán körösztül.</p>
				<p>- Tyű a kirelájzumát mondok, ki löhetött az a gazembör?</p>
				<p>No nagy zavarodás.</p>
				<p>Én persze mingyán tudtam, hogy Dabótzi Jóskának a boszu tseleködete, de nem
                        szóltam, hát lyelönti is az kisbiró, hogy Dabótzi Jóska vót, mondok három
                        erős legény szalaggyon utána, hát utána is rugtattak. A kását pedig a
                        zasztal végire attuk, mögöszik az gyerökök mondok, aminthogy mög is ötték
                        lyó ézüven.</p>
				<p>De a legények aligha kergették sokályig Dabótzi Jóskát, azt gondolom jobban
                        igyeköztek visszafelé az tál mellé, hát mondok lyobb is, hogy eleblábolt,
                        mert én ma örömmel foglalatoskodok, nem pedig igasságszörzéssel.</p>
				<p>Követközött Sinkó Pista ahogy az petsönyés tálat emelte be a zajtón.</p>
				<p>Köszörülje mostan mindönki a kését</p>
				<p> Fris petsönyét hoztam még pedig sokfélét</p>
				<p> Nints párja étkek közt a lyó petsönyének</p>
				<p> Mert ez vidámságot szöröz az elmének.</p>
				<p> A mi ősapáink sokáig mér éltek?</p>
				<p> Azér mert borral mög petsönyével éltek.</p>
				<p> Bökje hát az vellát kiki petsönyébe</p>
				<p> Mert a zebédünknek közel mán a vége.</p>
				<p>Odasug nekem akkor Kátsa, hogy aszondi biró uram.</p>
				<p>- Mi köll? mondok.</p>
				<p>- Szödnek-e kása pizt?</p>
				<p>- Nem, mondok, uri háznál nem szokás.</p>
				<p>- Hát aszondi akkor mögengedhetné nekem, hogy ekkis Kátsa pizt szöggyek.</p>
				<p>No ijen szömtelen a tzigány!</p>
				<p>- Oh, hogy a légy köpjön mög mondok, hát nem kapsz te itt ölöget, kétször
                        háromszor annyit, mint máshon, tányérozni akarsz te mint a városi
                        tzigányok?</p>
				<p>Hát vissza szégyönködött a kutzkóba.</p>
				<p>Hogy oszt elfogyott a petsönye is, hát belibög ám Badár Gyurka a süteménynyel
                        oszt így harsog:</p>
				<p>Hozom az kalácsot mög a sok piskótát</p>
				<p> Nem köll ehön fujni sömmiféle kótát</p>
				<p> Mindön kis darabja mög vagyon tzukrozva</p>
				<p> Mint a borbéj legény ki pudanérozva</p>
				<p> Mazsola szőlővel beteremtöttézve</p>
				<p> Szödjék hát a tányért háromszor tetézve.</p>
				<p>A kántor ur erre mögfordul fuldokol, mán előbb is gondótam, hogy baj lösz,
                        mivelhogy nagyon silyetött az maradék petsönyével.</p>
				<p>- Jézus Mária, mondok, még gyász esik a házamba, avval lenyomom a fejit, oszt
                        mondok a Durbints sógornak hogy bufogtassa kend hátba!</p>
				<p>Hát lyól hátba is bufogtatta.</p>
				<p>Mondok aztán, kigyütt-e az tsont kántor uram?</p>
				<p>De ű tsak tzikákolt, hogy aszondi nem tsont szorult az ű torkába, hanem tsak
                        trüsszenteni akart, hát ahhon hákogott.</p>
				<p>No mondok antul lyobb. Akkor aztán béhozták a vőféjek a zutolsó ételt is, és
                        Sinkó Pista igy dítsérte aztat:</p>
				<p>Tisztőt vendégség, im túrós lepényt hoztam</p>
				<p> Érte a konyhába sokat várakoztam.</p>
				<p> A tepsiből éppen most van kivagdalva</p>
				<p> Hogy melegön kapják sijettem nyargalva.</p>
				<p> Jelös ez ételnek régi eredete,</p>
				<p> Detze Pálnak vót ez kedves eledele,</p>
				<p> Mennyegzője napján ebből annyit fala,</p>
				<p> Hogy megpukkatt tűle, s kidűlt a zódala.</p>
				<p>No majdhogynem münk is úgy lyártunk, mint Detze Pál, mert szörnyesztő lyó vót
                        az lepény, ojan köllemetösen omladozott mindönki szályába, mint az hó
                        tavaszszal az terágyadombon.</p>
				<p>Félre is állott sok embörnek a bögye attul. Hát mondok a vőféjöknek, most mán
                        bontsátok széjjel a zasztalt, oszt:</p>
				<p>Szót a tántznak legényök,</p>
				<p> Amig mög nem vénültök!</p>
				<p>Hát széjjel szödték az asztalt, oszt Badár Gyurka elrikkantotta, hogy
                        aszondi:</p>
				<p>Nosza Kátsa koma hegedüd zöndüjjön</p>
				<p> Ugyhogy a mönyasszony füle mögtsöndüjjön</p>
				<p> Huzd el azt a hirös Rákótzi nótáját</p>
				<p> Hagy verje mindönki öszve az bokáját.</p>
				<p>Kétször se kellett biztatni Kátsát, úgy rárántotta, hogy még a papunk is
                        majdhogynem tántzra kereködött. Mink vagyis a zurak béhuzódtunk a belső
                        szobába, oszt ott iszogattuk az Noé tanálmányát, a fiatalság pedig úgy
                        tántzót csakúgy röngött a ház belé. Néha behallatszott egy-egy kiáttás, hogy
                        aszondi:</p>
				<p>Isten hozott kezemre</p>
				<p> Mögforgatlak kedvemre!</p>
				<p>Sinkó Pista mög gondolom mindig elveszött a sokaságba, mert ögyre azt
                        halytotta, hogy aszondi:</p>
				<p>Tágasságot nekünk is:</p>
				<p> Ha kitsikék vagyunk is!</p>
				<p>Katufrék sógornak a vigadását is löhetött hallani, hogy aszondi:</p>
				<p>Hotzi kezed körösztösen:</p>
				<p> Tijéd vagyok örökösen!</p>
				<p>De még a kisbiró is közibe rugtatott a tántzosoknak és a félszemü Fodor
                        Jultsa előtt ugrándozott.</p>
				<p>Járd ki lábam járd ki most,</p>
				<p> Nem parantsol sönki most!</p>
				<p>Néha kinéztem magam is közibéjük, hogy mondok össze ne hadaroggyanak az
                        legényök. Oszt rá-rá kiáltottam a lassu lábuakra, hogy mondok:</p>
				<p>Vess figurát ojan cifrát,</p>
				<p> Hogy a patkód hánnyon tzikrát!</p>
				<p>Hát Badár Gyurka vetött is ojan figurát, hogy majd kitörött a lába. Sinkó
                        Pista tsak ojan apritósan tántzót, mivelhogy neki rövid két lábat szabott a
                        Zegek Ura. A pap szakátsnéja is ott ült mán szérül az padon, izzatt mint a
                        kövér lud a nyárson, hát mondok Durbints sógornak, nem forgatná-e mög kend?
                        Forgassa a zistennyila feleli a sógor, ekkora masinát.</p>
				<p>De mondok mégis mögböttsüjjük az gazdájáér, ugy illik, hát mondok ide Katalin
                        asszony, fordultam vele vagy hatot, oszt odalódítottam Durbints sógornak,
                        mondok kend a hejöttes biró, neköm most kinn a dógom. Hát mögforgatta ő is,
                        de ő mán tsak szőlőt taposott mivelhogy nem is mái legény.</p>
				<p>Estefelé aztán a legényök mögröndözték a szerelem tróbáját is, vagyis hogy a
                        vőlegényt leeresztötték vödrön a kútba, oszt bészalattak a menyasszonyhon,
                        hogy ha szereti, hozza ki, hát szalatt is ki esze nélkül, jajgatott,
                        könyörgött, hogy huzzák ki Palit az kútbúl, de mivelhogy mán akkor ittas vót
                        a két vőféj, hát bizony dörékig mögmerült a vőlegény, oszt ugy tátogatott
                        mikor kihozták, mint az hartsa.</p>
				<p>A mönyasszonytántz után mondok a zannyukomnak, gyere édös annyukom hagy
                        lötyögtetlek mög, nö mongyák, hogy öregök vagyunk, avval kiállottunk az
                        középre, oszt módosan eljártuk az öregök tántzát. Még mög is bokroztam a
                        tántzot közbe-közbe, mint legény koromba.</p>
				<p>Mondok aztán éjfélkor a vőféjöknek, most mán butsuztassuk az lányomat hadd
                        mönjenek haza.</p>
				<p>Hát mögveri a fokossal Badár Gyurka a gerendát oszt aszondi:</p>
				<p>Kátsa, ájjon mög az hegedüd zöngése.</p>
				<p> A sarkantyuknak is szünnyék mög pöngése</p>
				<p> Mert butsuzásomnak most lészön kezdése</p>
				<p> Lögyünk csöndességben mig lészön végzése.</p>
				<p>A zegész világon akik sokan vagyunk</p>
				<p> Születésünk után van két jelös napunk</p>
				<p> Virágzó éltünkben egyik házasságunk,</p>
				<p> A második pedig lészön az halálunk.</p>
				<p> Elsőbb is tehozzád nyujtom én szavamat</p>
				<p> Kedves édös apám én butsuzásomat,</p>
				<p> Mert te Isten után viselted gondomat</p>
				<p> S mostan is sajnálom tőled válásomat.</p>
				<p>Kedves édös apám, a ki fölneveltél,</p>
				<p> Miattam gyakorta tudom hogy szenvettél</p>
				<p> Kiskoromtul fogva kedveltél, szerettél,</p>
				<p> Jóra tanitottál, a rosztul őriztél.</p>
				<p> Isten mögfizesse mindön jóságodat,</p>
				<p> Ezért a zegekben aggya lyutalmadat,</p>
				<p> Szöröntsésen napod sokszor fölvirraggyon</p>
				<p> Életödnek vége messzire maraggyon.</p>
				<p>No alig birtam tartani az méltóságomat, majdhogy el nem bődültem mint az
                        borjú. Szöröntse, hogy Badár Gyurka mán a zannyukomhon is fordult, oszt így
                        szavalt:</p>
				<p>Kedves édös anyám mán hozzád fordulok</p>
				<p> Hogy uj szállásomra tűled elindulok</p>
				<p> Tudom nem születött ojan még világra,</p>
				<p> Ki annya lyóságát méltán möghálájja</p>
				<p> Kedves édös anyám amig véled éltem</p>
				<p> Tudom gyarlóságbul, hogy sokat vétöttem</p>
				<p> Kögyes tanácsodat sokszor nem hallgattam,</p>
				<p> Bocsásd mög hibáim amikbe botlottam.</p>
				<p>De mán itt úgy fojtak az könyvek a szömömbül, mint az áporesső, mikor
                        összveölelközött a zannyával, oszt letérgyepőt elejbe oszt átfogta a
                        térgyit. De másnak a szöme se maratt szárazon.</p>
				<p>Akkor oszt Kátsa ráhuzta az Rákótzi indulóját, ugy vittük haza a zuly
                        házaspárt virágos négylovas szekérön.</p>
				<p>No ijen ügön szép vót.</p>
			</div>
			<div type="chapter">
				<head>Levél a zuj esztendürül mög a Rigó tzigányrul.</head>
				<p>Lyó egésségöt és hasolló lyókat kivánok, valamint boldog uly esztendőt kivánok ez
                    uly esztendőben mind közönségössen, továbbá az báróné inassa itt lyárt, hogy ne
                    kennyük mög a tsizmánkat halzsirral, mint tavaj ujesztendőkor, mondok a
                    zeskütteknek, karátsonkor kentük mivel löhetne mögsömmisiteni a maradék szagot
                    is, mert lám mijen kényös a zóra, akár a zagár kutyáé hát Durbints azt
                    ajánlotta, hogy küggyünk az patikába rózsavizér, de mondok az tsak húsvétkor
                    divat. Varga sógor sűtt almának a levit ajállotta, de mondok asse tsizmára való.
                    Végtére is ugy öggyeszködtünk mög hogy mögmosattyuk az tsizmánkat oszt
                    mögsubickoltattyuk, röggel pedig foghajmás kóbászt kávédzunk arra oszt a
                    zirigység se mondhati hogy rossz szag.</p>
				<p>A méltóságos báró nem vót itthon mőte mögválasztottuk se nem kezel velünk, se nem
                    beszél, hát leraktuk az kalapot, süvegöt mög az botokat kivül a zajtó mellé,
                    oszt békopogatok.</p>
				<p>- Szabad aszondi bévülről az méltóságos asszony vékony szép uri szóval.</p>
				<p>Hát egyet kettőt köhéntöttem oszt beditsértünk. Ott ült az karos székbe ződ sejöm
                    ruhába, zsebkendő a kezibe, hát oszt hogy szép röndbe a hátam mögé sorakoztak a
                    zesküttek, kifeszitöttem az melyemet oszt igy köszöntöttem a magam versivel:</p>
				<p>Fölvérattunk ime ulyév röggelére</p>
				<p> Méltóságodnak is az tisztöletére</p>
				<p> Aggyon a Jó Isten erőt egésségöt</p>
				<p> Bort, buzát, szalonnát, tsöndes békességöt</p>
				<p> Távoztasson innen mindön nyavajákat</p>
				<p> Huzza le a záldás az gyümölcsfa ágat.</p>
				<p> Méltóságos asszony kösségünk áldása</p>
				<p> Ne lögyön ez évben semmi tsikarása.
                </p>
				<p> Méltóságos úr is kösségünk nagy ura</p>
				<p> Soha ne eressze a fejit nagy búra.</p>
				<p> Áldja mög a zisten a zegész tsaládot</p>
				<p> Ökrejit, lovajit, mindön majorságot,</p>
				<p> Kerüjje ez házat mindön veszödelöm</p>
				<p> De legkivált mint vót gyesznó veszödelöm</p>
				<p> S ha egykor eljutnak tsöndes kimulásra,</p>
				<p> Lögyön az lelküknek mönnybe föl jutása.</p>
				<p>Ügön tetszött neki a versöm nagy gyönyörüséggel löngette háromszor is a
                    zsebkendőlyit.</p>
				<p>Oszt hogy sorra kezet tsókoltunk neki, hát akkor láttyuk, hogy a nagy örömtül
                    kókadozik.</p>
				<p>- Tyű a zirgalmát mondok, hamar vizet ide!</p>
				<p>A zegyik eskütt fölkapi a zasztalrul a virágtartó üvegibriket, oszt belédűti a
                    nyakán, hát tsakhamar föl is eszmélködött, a zigaz, hogy a lábaszárán tsorgott
                    ki alól a viz.</p>
				<p>- No aszondi a szobajány kisasszony, hogy aszondi mönnyenek most mán, mer a
                    méltóságos asszony mögbetegödött.</p>
				<p>De hogy mán Kátsárul is beszéjjek, hát hogy a minap kiásta Vida az tömlötz falát
                    oszt mögszökött, mondok Kátsának, keress egypár vájogot oszt rakd bé ezt a
                    falat. Aszondi erre hogy ne haraguggyak mert ő azt nem töheti.</p>
				<p>- Mér nem töhetöd? mondok elbámulva.</p>
				<p>- Aszondi nem engedi a biskeségem.</p>
				<p>- Mondok, hát mire vagy büszke te rongyos.</p>
				<p>- Aszondi a nemzetségömre.</p>
				<p>Mögértöttem aztán, hogy a miket a kaszinóban kiolvastam a zulyságbul az esött a
                    fülibe. Mert hogy az Rigó Jantsi tzigány történetit olvastuk, mondok emmégis
                    szörnyűség, hogy egy hitvány muzsikus tzigány elmerte szöktetni a hertzegnét, de
                    hogy tovább olvastam hát kiviláglott, hogy mögszerette Jantsit az hertzegné egy
                    kávés házban.</p>
				<p>Gondótam hogy mondok mér nem én vótam akkor ott abba a kávéházba, mer aki biró
                    úr, mégis tsak különb a muzsikus tzigánynál, akár mijen szépön muzsikál is.</p>
				<p>Hát mondok Kátsának látod-e ezt a botot? Hát aszondi iszen mögtöszöm én a biró úr
                    kedvéér de most mán biró uram is tögye mög, hogy választasson bé az kaszinyóba a
                    tagsági dijat lemuzsikálom.</p>
				<p>Hát fordult is róla szó, de senki se javallotta, magam se erőtettem, mert mondok
                    löhet hogy külső országba más a szokás, de mán minálunk tsak akkor eresztődik be
                    a házba a tzigány, ha muzsikál, akkor is tsak az ajtó mögött a heje a
                    sarokba.</p>
			</div>
			<div type="chapter">
				<head>Levél arrul, hogy mér szógáll a filyam továbbra is a katonaságnál.</head>
				<p>Lyó egésségöt és hasolló lyókat kivánok, továbbá mögirom, hogyan lyártam, hát úgy
                    lyártam, hogy Buda-Pestre köllött mönnöm az filyam erányába, mivelhogy ű is
                    katona oszt mán a 4-gyedik esztendőt szolgáli, hát mondok nem beszélök én se
                    káplárral, se kapitánynyal, hanem magával a tsászárral. Elmondom neki, hogy én
                    biró úr vagyok és nagy szorgalmatosan szolgálom az közügyet, mint aki a
                    gazdaságot gondozza. Fölvüszöm magammal bizonyságnak Durbints sógort, mögmondom
                    hogy hitös esküt igaz a szava.</p>
				<p>Ahogy ott nézögettyük az kirakati ázlogba a szőllőtt, hát kiszól ám egy borbéj
                    bótbul a legény, hogy aszondi:</p>
				<p>- Bátsi, akaré ingyen beretválkozni?</p>
				<p>- Mondok én ugyan bátsi nem vagyok, de ha ingyen mögborotválnak, nem bánom, mer
                    ugyis 1-gy hetes mán a szakálam, oszt a tsászár elébe köll járulnom.</p>
				<p>- No, aszondi, hát tsak gyüjjek ide egy óra mulván a társával, mind a kettőjüket
                    mögborotvájjuk ingyen, meg is nyirlyuk máma ingyen.</p>
				<p>Mondok a sógornak:</p>
				<p>- Gyanus e neköm.</p>
				<p>A sógor is a felyit rázi.</p>
				<p>- Valami huntzutság löhet ebbe aszondi, mer a zingyen mindig sokba kerül itt ö.
                    m. a f.</p>
				<p>Beszólok mégis a bótba, hogy mondok:</p>
				<p>- Tisztőtt fijatal úr, nem értyük a zingyent?</p>
				<p>Mögmagyarázza osztán, hogy borbéj versöngés lösz, oszt keresve keresik a zojjan
                    embört, akinek erős a sörtéje.</p>
				<p>- No mondok a sógornak gyesznó szöröntsével virratt ránk ez a mái nap, mingyán a
                    borotválás után fölsietünk a királyhon, mert ritkán található Buda-Pestön. Kend
                    is jön velem, mer ez mán igazán ótsó ingyen.</p>
				<p>Hát a borbéj fölültetött bennünket a villámos kotsiba, oszt azon hamar
                    eltsösszentünk az Lövöldöző térre.</p>
				<p>Akkor mán sokan vótak ott borbéjok mög sörtés képü embörök is. De ahogy
                    körülnéztem, hát nagy büszkén láttam, hogy ojan a különbség köztünk és köztük,
                    mint az sárkefe mög az ruhakefe között.</p>
				<p>Ott mindgyán kétfelé osztanak bennünket, hogy aszondi a versönybiró úr:</p>
				<p>- Egyik tsoport borotválkozásra való, ammásik nyirni való.</p>
				<p>Éngöm a borotva alá osztottak, a sógort a zolló alá, mivelhogy úgy állott az
                    haja, mint az pemet.</p>
				<p>Hogy im a zúr kezdődőt kajátt, éngöm tsak odaragad egy legény az székbe, sebtibe
                    fölkendőz, csapi keni az habot az képemre, de még a számba is.</p>
				<p>- Lassabban mondok, sörön se szeretöm.</p>
				<p>De az tsak előkapi az beretvát, oszt ojan sebösen sarlóz a képemön, hogy a
                    borotva is tzikrázott, mög a szömöm világa.</p>
				<p>- Lassabban mondok, ráérök.</p>
				<p>- Ne járjon a szája aszondi mer mögmetződik.</p>
				<p>De mán akkor három hejön is beleszalatt az borotva az képembe.</p>
				<p>- A zárgyélusát mondok.</p>
				<p>De az tsak tovább is ugy kapkodott, mintha tüzes tapló vóna az keze szárán.</p>
				<p>Én tsak hüledöztem, hogy mondok:</p>
				<p>- Nem a Lipótmezőn vót-e maga borbéj azelőtt.</p>
				<p>- Ne lyárlyon a szája, aszondi dühösen.</p>
				<p>De mán akkor hogy a zóromba is bele botlott a borotvája, fölkelök, oszt mondok,
                    ölég vót, inkább igy állok odább habosan de neköm ölég vót.</p>
				<p>De hijába keltem föl, mert az borbéj ugy mög vót vadulva, hogy álltomba is
                    borotvált, möntömbe is borotvált.</p>
				<p>Mikorra a zajtóhon értem, nagyot kurjant, hogy aszondi:</p>
				<p>- Kész!</p>
				<p>No mondok hálistennek, mert mán ügön forgott feléje az tenyerem.</p>
				<p>Avval mögmostak, oszt ugy teli raggattak fekete falastrommal, hogy a tulajdon
                    édös anyám fényös nappal se ösmert vóna mög.</p>
				<p>Nézöm nagykeserüen, hogy hun a sógor, hát ha bekets nem vót vóna rajta, mög nem
                    ösmertem vóna, mert ojan vót a feje, mint a kopott meszelő, a bajusza mög úgy
                    föl vót kunkoritva, hogy karikára állott.</p>
				<p>- No mondok, hogy kutzoroggyon össze a keze mindön borbéjlegénynek, hogy mönnyünk
                    most a kiráj elejbe?</p>
				<p>A sógor is tsak 1-gyször nézött az tükörbe, oszt röttentő mérges vót.</p>
				<p>- No aszondi ezt kendnek köszönhetöm ö. m. a f.</p>
				<p>Hát nem hogy a tsászár elejbe mertem vóna mönni, de még az filyam elejbe is
                    átallottam és hát emmijatt nem szabadulhat ki az fijam a kaszárnyábul.</p>
				<p>Mejhöz hasolló lyókat kivánok.</p>
				<p>Göre Gábor</p>
				<p> biró úr.</p>
			</div>
			<div type="chapter">
				<head>Levél a gyesznó ölésrül.</head>
				<p>Lyó egésségöt és hasolló lyókat kivánok az farsangra, továbbá kitsibe mult, hogy
                    véres szöröncsétlenség nem történt nálunk, mert hogy im rám izen a főszógabiró
                    úr, hogy aszondi tsináltassam mög az hidat, mert erre lösz a zutja háromkirájok
                    napján, mondok a zirnok urnak nem löhet.</p>
				<p>- Mér? aszondi.</p>
				<p>- Azér mondok, mer télön nem tsinál hidat a zokos embör.</p>
				<p>- Mér? aszondi.</p>
				<p>- Azért mondok, mer mellette is járhat az jégön.</p>
				<p>- No aszondi tuggya-e kend, hogy nagy úr a főszolgabiró úr.</p>
				<p>- Tudom, de a nem löhet még az főszógabirónál is nagyobb úr.</p>
				<p>- Mér? aszondi.</p>
				<p>- Azér mondok, mer a kösség ládája üres.</p>
				<p>Igy mögfelelgettem.</p>
				<p>Mondok aztán Bunkótzi sógornak hónap hajnalba itt lögyék kend az nagy késsel mer
                    hónapután nagy kanállal öszünk.</p>
				<p>Hát el is gyött még sötétessel. Durbints sógort is elhittam, mivelhogy a nagy
                    fene gyesznót ketten a kisbiróval lö nem birtuk vóna. De hiába tsalogattuk a
                    gyesznót a kukoritzával mögselytette, hogy nem lyó sor készül rá, nem akart
                    előgyönni.</p>
				<p>Mondok a sógornak:</p>
				<p>- Ez a gyesznó aligha mög nem neszelte a dógot.</p>
				<p>Aszondi a sógor:</p>
				<p>- Ennek is van magához való esze ö. m. a f. De maj kizavarom én mingyán.</p>
				<p>Avval kiforditi a beketsit, oszt bébujik a zólba. De hogy im szél is fujt,
                    elaludt az gyertya, oszt a nagy korom sitétségbe kirobog az gyesznó a zólbul,
                    Durbints sógor mög utána.</p>
				<p>Elbotlott-e vagy mi történt véle, de a nagy rijadalomba, kijabálásba ütet teperte
                    le Bunkótzi sógor, oszt mán a torkát is vakarta, mivelhogy szőrös a sógor torka
                    is, hát ezör szöröntse, hogy nagyot kurjantott a sógor, különben űtet öltük vóna
                    le a gyesznó hejött.</p>
				<p>No ijen ijettség!</p>
				<p>De tsaptunk is aztán ojan tort, hogy lakodalomnak is ölég lött vóna. A torra
                    möghittam az méltóságos Bárónét is, de maga hejött valami főzeléköt küldött.
                    Mondok a zinasnak mi ez? aszondi rá vagyon irva.</p>
				<p>Kibontom, hát az van rá irva, hogy Thee, mondok mijazisten tsudája löhet ez a
                    tehe ez valami fájin uri eledel főzzed mög annyjuk, hanem süss rája ekkis
                    tzigány petsönyét is, hát mög is főzte, de szakasztott ójan lött az mint az
                    bagó, hát neki attam Kátsának ne mondok bagózd el, hogy kárba ne vesszön.</p>
				<p>Másnap oszt, hogy a főszógabiró úr az paphon szállt, hát átalküttem a legszöbb
                    kóbászt, legszöbb hurkát, hát nemhogy az hidrul szólt vóna de még ugy mosojgott
                    mög a létányián is mintha tsupa uj hid vóna az kerületibe.</p>
				<p>Mejhöz hasolló lyókat kivánok.</p>
				<p>Göre Gábor</p>
				<p> biró úr. </p>
			</div>
			<div type="chapter">
				<head>A paksió játék.</head>
				<p>Lyó egésségöt és hasolló lyókat kivánok, továbbá béhivat éngöm vasárnap a papunk
                    mög a zeskütteket, oszt aszondi, hogy ő valami nagy dógot tróbál itt a faluba, a
                    mijen még nem vót a zországba sehol.</p>
				<p>- Mi löhet a? mondok.</p>
				<p>Hát röndre előbeszéli hogy ű a mult nyáron külső országba járt, oszt többek
                    között mögfordult egy némöt faluba is valami Odalmorgó vagy mi a fránya. Ott a
                    szent paksijót nem énekölték hanem egyik fővót őtözve Krisztus Jézusnak, a másik
                    szent Pétörnek, a harmagyik szent János apostolnak oszt úgy mozogtak, beszéltek
                    amint a szentirásba van mögirva. Hát ügön ügön szép vót, möglágyult ottan még az
                    pogány szive is, mer ojan vót, mintha valósággal a Jézus Urunk szenvedéseit
                    nézték vóna végig.</p>
				<p>Hát aszondi a mi papunk nem löhetne-e ezt nálunk is megtoróbálni. A zuraság
                    pajtája akkora, hogy három falu belefér, ű majd mögmondi ki hogyan mozogjon, mit
                    tögyön tsak az a baly, hogy egy kis kőtséggel lyár, de mögtérül az belépő
                    dijakbúl.</p>
				<p>- Hát mennyi az a kőtség?</p>
				<p>- Ötszáz forintba is belekerül. Ruha köll sok, római mög zsidó ruha, fegyverök
                    is, de tsak dárda mög alabárd.</p>
				<p>Hát mondok van az kösség ládájába annyi. Ha kezesködik érte pelébános
                    főtisztelendő uram, hogy mögtérül, Szent György napig kiadhatom.</p>
				<p>- No aszondi ez dörék, hát kezesködök, hogy mögtérül.</p>
				<p>Kiadom a pézt, hozati a sok mindönféle ruhát mit Pestrül. Mögen összeülünk,
                    tanátskozunk. Mögen elmondi mi lösz, hogy lösz.</p>
				<p>- Hát mondok ez tsakugyan röttentő nagy szép kitanálás, de ki lösz a Jézus.</p>
				<p>- Hát aszondi a pap azt nem tudom még. Mondok szép méltósággal való annak az
                    eljátszása.</p>
				<p>- Lyól beszél kend, feleli örömmel, hát én azt gondolnám legalkalmasabb erre
                    Tsorba János, ha mögnöveszti a szakálát, lyó képü embör.</p>
				<p>- No mondok azt nem engedhetöm mivelhogy eddig is én vótam a Jézus a paksióba és
                    immáron 20-sz esztendeje, hogy sönkinek eszibe nem lyutott, hogy más lögyön.</p>
				<p>Háborog a pap hogy aszondi kigyelmed koros is, kövér is nem löhet.</p>
				<p>- Mondok ha koros vagyok, antul okosabb vagyok, ha kövér vagyok, illik az
                    méltóságomhoz, de a Jézusból nem engedhetök. A pézt is én attam a kösség
                    ládájábul, mind a falu tuggya.</p>
				<p>Aszondi inkább Pilátus löhetne kend.</p>
				<p>- Lögyön a fene mondok, én bizony Pilátus nem löszök.</p>
				<p>Ügön vakaródzik ezön a pap, tróbálgat mindönféle képpen, hogy mögmásitsam a
                    zakaratomat, de mondok ebbül nem engedök. Ebbe a faluba más embör nem löhet a
                    Jézus.</p>
				<p>- Hát aszondi, első tróbának nem bánom, de vékonyan éjjön kend addig, hogy
                    valamennyire lefogyjon.</p>
				<p>- Mondok azt mögtöhetöm.</p>
				<p>- Szakált aszondi ragasztunk, de ha mán hire száll a paksió játéknak, hát
                    átengedi kend a hejit alkalmatosabb embörnek.</p>
				<p>- Azt nem bánom mondok, de először éngöm illet ez a méltóság.</p>
				<p>A többi szöméjt oszt hamar össze löhetött szödni. Szent János lött a vejem, a
                    Pali, szent Péter a zöreg Túrus János harangozó, tsak a Pilátusságot mög a
                    Dudásságot nem akarta vállalni sönki a faluba.</p>
				<p>Mondok oszt a sok tanakodás után mán nem marad más hátra, mint hogy Katufrék
                    sógort kirendölöm Dudásnak. Pilátus mög Durbints sógor lösz a kedvemér, de
                    sehogyse akarták. Mondok ne haragitsatok se engöm, se a pelébános urat. Ha a
                    falu ezt kivánja, hát mög köll tselekönni.</p>
				<p>No mikor ez is mögvót, aszondi a pap, hát ki lösz a két lator?</p>
				<p>Mondok azon ne főjjön a fejünk, majd bérendölöm én latornak Kátsát mög Vida
                    Pistát, azoknál nagyobb akasztófára való ugysincs a zegész határba, hanem a za
                    kérdés ki lögyön a szüz Mária mög a Magdolna.</p>
				<p>Szerettem vóna a zannyukomat, de mivelhogy immár a 8-tzadik hónapba vagyon nem
                    löhetött, hát igy a Durbints sógor kisebbik huga a Mária a zén Mariska jányom
                    mög a Magdolna.</p>
				<p>Mondok oszt a papnak hát a fölfeszités hogy lösz, mert azt tsak mérsékölten
                    löhet, szögek nélkül.</p>
				<p>- Hát aszondi tsak nem gondoli tán kend, hogy valóság szörint tselekösszük hátul
                    lösznek alkalmatos kaptsok, oszt azokkal akasztjuk kendöt a körösztfára.</p>
				<p>Ez nem tetszött neköm sehogyse, de mivelhogy a falu hirét vertem másoknak a
                    fejihön, attul tartottam, hogy ha én ellenközök, a többi is. A pap mög
                    biztatott, hogy aszondi:</p>
				<p>- Nagyon szép lösz, mert piros föstékkel vért föstünk kendnek kezire lábára, oszt
                    kendnek a zortzáját is be köll valamennyire fösteni, hogy fiatalnak lássék, mög
                    szakált is ragasztunk.</p>
				<p>- Mondok a zortzámat tán hagyjuk ki az szent játékbul, mert hátha
                    eltsufitanak.</p>
				<p>- Dehogy is, aszondi a pap, tsak ojan az a fösték, mint a liszt, majd a báróné
                    komornájára bizzuk az tsak érti.</p>
				<p>Hát ebbe is mögnyugodtam, mert valamennyit be köll föstenünk, kit rómajinak, kit
                    ózsidónak.</p>
				<p>Azt elfelejtöttem mondani, hogy közbe én akaratlanul is lesoványottam mert rutul
                    kilelt az hideg, hát a pap nem panaszkodhatott aztán hogy kövér vagyok.</p>
				<p>Mig én feküttem a zasszonyok mögvarrták a bibliai köntösöket vászonybúl mög
                    papirosból. Aztán tovább tanultunk.</p>
				<p>A szögény pap sokat veszkelődött velünk még a haját is tépte, hogy aszondi tsúfot
                    vallunk, mert mindönuntalan belé hibázunk az biblijai beszédbe, de mondok ne
                    búsujjon, ha parasztikusan ejtyük is a szót, parasztok hallgatják, oszt azoknak
                    ugy akkurátus a beszéd, a hogyan mink mongyuk. Mer nem vót a lyátéknak sömmi
                    kihirdetése, ugy vélte a pap, hogy tsak magunk löszünk kösségbeliek, oszt majd a
                    második játékra Tsorba János lösz a Jézus, eresztötte is mán üdő közbe a
                    szakálát.</p>
				<p>De mikor elérközött a nap, bizony vót ott ur is, de nem kevés, begyüttek a
                    szomszéd kösségökbül, tsakugy nyüzsögtek a pajta körül.</p>
				<p>- No aszondi a pap, borzasztó tsufság kereködik ebbül. Bár soha ne gondótam vóna
                    erre az játékra!</p>
				<p>- Mondok hát mi baj!</p>
				<p>- Aszondi részög mindön apostol, de még a Pilátus is, kend is alig áll a
                    lábán.</p>
				<p>- No mondok ez nem igaz, mer én szin józan vagyok.</p>
				<p>- De aszondi kend is ivott.</p>
				<p>- Inni ittam mondok a zigaz és nem is keveset, de nem is sokat, éppeg most vagyok
                    legjaván.</p>
				<p>A zuraság pajtája mán akkor el vót készitve jeruzsálemi módra, vászon tornyok a
                    zelejin, mög a kapu föstött papirosbul, a kántor a pappal asztalossal hetekig
                    művelte. A pajta is mög vót meszelve, birka se fért vóna több bele, mint a
                    mennyi embör vót ott, három falu mög a sok úr.</p>
				<p>A papunk röndözött mindönt nagy aggodalommal, még a pofánkat is ű kente ki, kinek
                    pirosra, kinek sárgára, ugy hogy a tulajdon édös anyánk se vállalt vóna
                    benünket. Neköm szakálat is ragasztott, oszt aszondi, vesse le kend a
                    tsizmáját.</p>
				<p>Mondok tán addig ellöhetne a lábamon, mig főfeszitenek.</p>
				<p>De nem löhetött.</p>
				<p>A sugó a kántor úr lött vóna, de tsak sápogott a nagy rökettség mián, alig
                    löhetöt kikapdosni a szavát. A szomszéd falubeli kántor muzsikált a zajtó fölött
                    emelvényön lábitós hermonikán gyönyörűségösen.</p>
				<p>A szent játék pedig avval kezdődött, hogy én szamárháton béballagok Jeruzsálembe
                    vagyishogy a zuraság méhesébül a pajtába. A gyermökök mög a zasszonyok ki vótak
                    röndölve, hogy barkát mög füvet szórjanak a zutamra oszt hogy igy
                    kajabáljanak:</p>
				<p>- Hozsánna Dávid fijának!</p>
				<p>Hát mikor a pap a kezibe vötte az kolompot oszt kolompolt, hogy most kezdődik, én
                    tsak fölkaptam a szamárra, de nem akart indulni.</p>
				<p>Nagyot kurjantok mérgesen:</p>
				<p>- Czoki füles a zapád ragyogóját!</p>
				<p>- Jaj jaj jaj, aszondi a pelébános úr, möghajják!</p>
				<p>- Mondok hagy hajják, tsak igy hajtották a baromállatot Jeruzsálembe is.</p>
				<p>Avval mögindultunk, én elől, utánam a zapostolok.</p>
				<p>A zasszonyok mög a gyermökök nagy kajabálással mondták a hozsánnát oszt ugyancsak
                    terigették a szamár elé a zsákokat mög osztán szórták a barkákat mög a
                    lapulevelet.</p>
				<p>Darabig tsak möntünk szépön méltóságosan, a zurak is bámultak, hanem hogy a
                    szamár mögérözte a lapút, mögállott a zut közepin oszt legelésbe fogott.</p>
				<p>Tsak biztatom a sarkammal a hasa ajján, hogy czo tovább mondok, de a szamár nem
                    mönt tsak övött.</p>
				<p>Aggyatok mán egy fütyköst mondok, oszt ráütök a szamárra röndösen, majd mögy e
                    mingyán.</p>
				<p>A bakter idenyuti a fütyköst én is rányútok hátrul a szamárra, hát mögfordul a
                    tzudar arra amörül indultunk.</p>
				<p>Ütöm akkor fejbe, hát egydarabig kapkotta a fejit, azután mög ojat rugott a zég
                    felé, hogy én a fejem tetején állottam, majd kifitzemödött a kezem.</p>
				<p>No evvel vége vót a szamárháton való bevonulásnak én pélpára gyujtottam, oszt
                    gyalog tértünk vissza a pajtába.</p>
				<p>A papot ötte a mérög, hogy jaj jaj aszondi, ha ezt a püspököm möghajja, de mondok
                    oda se neki pelébános uram, majd a többi röndösebben fojik.</p>
				<p>Hát jól is indult.</p>
				<p>Mikor fölhuzták a ponyvát ott ültem én a tizönkét apostollal, vagyis a
                    zesküttekkel oszt sült bárányt öttünk, igaz, hogy éhösek is vótunk, a papunk
                    mérgesen suhotolt ránk a ponyva mögül, hogy aszondi az isten szerelmére ne
                    fajjanak úgy, kezgyék mán. Hát avval elkezdöm, hogy mondok:</p>
				<p>- No mán én nem öszök többet veletök, se nem öszök, se nem iszok. Hanem egy
                    gazembör van köztetök, aki elárul engöm.</p>
				<p>Erre Katufrék sógor ügön mögröstelködött, oszt hogy kérdözgették ki az, oda sugom
                    Badár Gyurkának vagyis a János apostolnak, hogy mondok hallodé, Katufrék sógor
                    lösz az.</p>
				<p>Mondok aztán:</p>
				<p>- Mög is botránkoznak én bennem sokan.</p>
				<p>Aszondi rá a zöreg Túrus János harangozó</p>
				<p>- Én nem.</p>
				<p>- No mondok, tsak hallgassék kend, mert minekelőtte a kokas háromszor
                    kukorikolna, letagaggya kend még a tsillagot is a zégrül.</p>
				<p>Intök az kántornak, hogy hangosabban sugjon, de attsak hákogott mint a tömött
                    liba.</p>
				<p>Hát mondok gyerünk akkor a Götzömányi kertbe.</p>
				<p>Avval főszödelötzködtünk, oszt kiballagtunk hátul a pajtábul.</p>
				<p>Rám esik akkor a pap, hogy aszondi bolondul beszél kend, mért nem hallgat kend a
                    sugóra?</p>
				<p>Mondok ne mongyon ijenöket a zárgyélusát, mert ugy itt hagyom a zegész
                    kinszenvedést mintha itt se löttem vóna.</p>
				<p>Aszondi, hogy ű eztet nem nézi tovább, mert ütet mögüti az guta. Avval haza
                    lohajtott, mérgibe löfekütt.</p>
				<p>Mondok nem baj, legalább nem zakatol itten, avval béraktuk a bukrokat öt bukor
                    lejányder mög a zuraság filyának az karátsonyi fálya, az vót a götzömányi
                    kert.</p>
				<p>Lefektettem a zapostolokat, magam pedig mondok iszok öggyet minek előtte
                    fölhuznák az ponyvát, oszt elővöszöm a kulatsot a lepedő alul oszt jót huzok
                    belüle, hát lám a fénadrag Sinkó Pista hamarább főhuzta a ponyvát, mint küllött
                    vóna oszt igy történt, hogy mikor löemelöm az kulatsot a szályamrul, hát ott
                    látom a tengör népet, a mint tsudálják a zén nagy ivásomat.</p>
				<p>Elrejtöm hamar a kulatsot a bukor alá, oszt létérgyepölök, oszt mögén fölkelök,
                    oszt mondom a zeskütteknek:</p>
				<p>- De nagyon alusztok. Kejjetök föl mert ihol Katufrék sógor, vagyis Judás
                    apostol.</p>
				<p>Aminthogy gyött is a katonákkal. A katonák pedig valamint münk is biblijai módon
                    vótunk őtözködve, vagyis a zasszonyok üngibe, én is a zannyukom üngibe, oszt se
                    alul se föjül ögyébb, tsak egy lepödő. De a katonáknak azonkivül tzukorsüveg
                    papiros tsákó vót a felyükön, a kezükbe pedig kinek bot, kinek balta, tsak a
                    vezérnek vót puskája, mivelhogy ű a szőlőtsősz.</p>
				<p>Hogy im az pelébános úr nem vót mán ott mondok nem engedöm magam egy két szólás
                    után, avval hogy mögfogtak, akkorát rántottam Judás apostolon, hogy három
                    leányder bukor fölfordult dézsástul de ő is a dézsák közé. Ezön oszt vérszömet
                    kaptak a zapostolok is, oszt úgy kituszkótuk a zegész katonaságot a götzömányi
                    kertbül, hogy még a deszkaódal is kitörött.</p>
				<p>Főkapi ekkor az tsősz a puskályát, oszt rám ripakodik, hogy aszondi:</p>
				<p>- Aggya mög kend magát vagy lüvök.</p>
				<p>- Hát mondok ne lüjj, mivelhogy igy van ez mögirva.</p>
				<p>Avval mögadtam magamat.</p>
				<p>No aztán hogy a köröszt löszakadt alattam, hát mondok az is bolond vót, aki
                    kitanálta, mert nem magyarnak való az, oszt nemhogy szomorkottak vóna, hanem még
                    aszondi egy úr:</p>
				<p>- Ennyit nem nevettem mőte élök.</p>
				<p>- Hát mondok akkor a zúr bizonyosan leformátus hitü mer ezön sömmi nevetni való
                    nintsen.</p>
				<p>Tetszött is mindönkinek, tsak a pap betegödött mög tüle, mert valami irigye
                    rosszat irt az játékrul az püspöknek, oszt eltötték a mi papunkat más
                    pelébániába. Föl is akartunk mönni defetátzijóba az püspökhön, de aszondi az
                    papunk, ne bojgassuk a zügyet, mer a püspök még kentöket is lesziggya, hát igy
                    osztán nem ismétöltük mög a paksijót.</p>
			</div>
			<div type="chapter">
				<head>Levél a szent böjtölésről.</head>
				<p>Lyó egésségöt és hasolló lyókat kivánok a husvéti szent ünnepökre mind
                    közönségösen, továbbá hogy számot vetöttem a lelkömmel mondok a zigaz is 7-tször
                    botlik de néköm is ölég löhet a rovásomon, hát mondok nagypéntökön a
                    zannyukomnak ez mái szent napon kanál nem fordul mög a zén markomba, no aszondi
                    tudom nem állja mög kend, tavaj is tsak délig állotta, no mondok möglátod, hogy
                    mijen a zigazi körösztény embör.</p>
				<p>Elmöntem az templomba, oszt ott hallgattam, hogyan siratozza Jeremiás próféta az
                    jeruzsálemi város pusztulását. Hogy aztán kigyüvök az templombúl aszondom
                    Durbintsnak:</p>
				<p>- Böjtöl-e kend?</p>
				<p>- Aszondi böjtölök.</p>
				<p>- Kinyérig-e vagy vizig is?</p>
				<p>- Aszondi egy befaló falás se mögyön ma belém.</p>
				<p>Oszt aszondi.</p>
				<p>- Tuggya kend biró sógor az a jeruzsálemi szent lyáték nagyon nyomi a
                    lelkömet.</p>
				<p>Mondok a zenyimet is. Hanem hogy közel se lögyünk a konyháhon, gyerünk ki sógor a
                    szőlőbe.</p>
				<p>Avval béfordulunk az tarisznyáér oszt ki a szőllőbe. De a tarisznyába nem vót
                    sömmi, tsak úgy szokásbul vetöttük az vállunkra.</p>
				<p>Mán délfelé lyárt a züdő mikor kiérköztünk, oszt hogy ekkis szél is löngedözött,
                    hát ügön rágondótam arra, hogy péntökön bableves nálunk a zebéd, oszt hogy a
                    világon sints annál lelkösebb eledel, kivált ha két-három darabka füstőtt kóbász
                    is úszkál benne.</p>
				<p>De mondok távozz tűlem bableves!</p>
				<p>A sógorral körüljárogattuk a szőlőt, oszt hogy elfáradtunk, lötelepöttünk a
                    borotzfa alá, virágzik mán szépön a zis.</p>
				<p>Aszondi a sógor mennyire járhat a züdő?</p>
				<p>- Mondok ahogy a nap állásárúl vélekszök, löhet mán két óra is.</p>
				<p>- No aszondi a sógor magam is igy gondolom ö. m. a f.</p>
				<p>- Mér mondok, tán kend is az kanálra gondót?</p>
				<p>- Arra aszondi, de ezt a zegy napot tsak mögállom ö. m. a f.</p>
				<p>De tsak kedvetlenök vótunk oszt mondok a sógornak gyerünk be a pintzébe, igyunk
                    egy ital bort, inni löhet.</p>
				<p>- Aszondi ű megfogadta, hogy se nem öszik, se nem iszik az mái szent napon.</p>
				<p>- Mondok a szent apostolok is ittak a zutósó vatsorán.</p>
				<p>- Igaz aszondi.</p>
				<p>- Hát mondok a szent misébe nem iszik-e a pap?</p>
				<p>- De aszondi iszik.</p>
				<p>- No mondok hát egy kis ivás szent tseleködet, ha kögyes gondolattal iszunk, nem
                    vétközünk.</p>
				<p>Hát ittunk kögyes gondolattal, de lám a zéhösség meginkább markolászta az
                    bögyünket.</p>
				<p>- Sógor mondok van-e valami a kend tarisznyájába?</p>
				<p>- Nincs aszondi ö. m. a f.</p>
				<p>- No mondok a zenyimbe sintsen.</p>
				<p>Avval tovább iszunk.</p>
				<p>De hogy im a bor nagyon kivántatott mán valami harapni valót, mondok nem löhet az
                    vétök, ha egy falatot öszik a körösztény lélök.</p>
				<p>Aszondi a sógor mán az tsakugyan nem löhet vétök, mivelhogy maga Jézus urunk is
                    azt mondotta a zutolsó vatsorán, hogy aszondi ögyetök.</p>
				<p>De hiába forgattuk össze a pintzét, semmit se tanáltunk.</p>
				<p>Mondok rakjunk legalább ekkis tüzet, mingyán nem ojan szomoru a zélet mihent
                    ekkis tüzet lát a szöm.</p>
				<p>Akkor lyutott eszömbe, hogy a zannyukom ekkis kolompért ültetött a szőlő végibe.
                    Mondok egy kolompér nem a világ. A sógor is. Beleraktuk a tüzbe a kolompért, hát
                    ahogy fölnézök a göröndára ott látom, hogy egy papirosba szalonna van, még
                    gyesznóöléskor tőtettem oda az Kátsával ajtó kenőnek.</p>
				<p>- Mondok a sógornak szalonna van itt, de ne ögyünk.</p>
				<p>- Ne ögyünk aszondi, pedig lyó lönne sütni a kolompérhon.</p>
				<p>- Lyó mondok, mer só is van itt.</p>
				<p>- Aszondi ha egy kicsit mögzsiroznánk ezt a kolompért, mögverne-e az Isten
                    bennünköt?</p>
				<p>- Nem gondolom mondok mivelhogy nem a lyavábul való ez a kolompér.</p>
				<p>Hát hogy a bor is biztatott bennünköt, bizony elzsiroztuk a szalonnát, oszt hogy
                    kárba ne vesszön a töpörtyüje, hát azt is béfalogattuk.</p>
				<p>Bözzög tsudálkozik majd a zannyuk, hogy mér kel ojan ritkásan a zű kolompérja a
                    szőlő végibe, hát anná különben se történt velem, hogy előbb öttem vóna az
                    kolompért mint ahogy teröm.</p>
				<p>De ezt a levelemet ki ne szörkesszék a zulyságba mivelhogy másnap ugyan
                    háborgatott az lélekösméret, de mondok a sógornak, ne búsujjon kend, mer ha a
                    szalonna nem tanálkozott vóna a pintzébe, mög ojan nagyon éhösek nem vótunk vóna
                    mégis tsak mögállottuk vóna a nagy böjtött.</p>
				<p>Mejhöz hasolló lyókat kivánok</p>
				<p>Göre Gábor</p>
				<p> biró úr. </p>
			</div>
			<div type="chapter">
				<head>A főszóga biró mög a sejöm pete.</head>
				<p>Lyó egésségöt és hasolló lyókat kivánok továbbá a főszógabiró sorra járta a télön
                    a kösségöket, oszt aszondi hát itt van-e valami baj?</p>
				<p>- Nints mondok, tsak a zadó nagy.</p>
				<p>- Hát aszondi a köz egésség hogy áll?</p>
				<p>- Mondok aki egésségös, egésségös, aki pedig beteg, hát fekszik. Máskor is tsak
                    úgy vót.</p>
				<p>- Hát aszondi a himlő lyár-e erre?</p>
				<p>- Nem igen mondok.</p>
				<p>- Aszondi elröndölte-e kend, hogy a zablakokat mindön nap kétször kinyissák?</p>
				<p>- Nem én mondok.</p>
				<p>- Hát aszondi nem olvasta kend a röndöletömet?</p>
				<p>- Olvastam mondok.</p>
				<p>- Hát aszondi akkor mér nem nyittat ablakot?</p>
				<p>Azért mondok mer nem löhet.</p>
				<p>- Aszondi mér nem löhet?</p>
				<p>- Azért mondok mer bé vannak szögelve.</p>
				<p>- Aszondi mér vannak beszögelve?</p>
				<p>- Azért mondok, hogy a hideg be ne eresztőggyék a szobába.</p>
				<p>- Hát aszondi havat se söpret kend. Nem elröndöltem-e hogy mindön ház elől
                    söpresse el kend a havat?</p>
				<p>- Mondok minek a? Ha elsöpretöm is, mögen esik.</p>
				<p>- Aszondi akkor mögen el köll söpreni.</p>
				<p>- No mondok akkor agyon is vernének engömet, ha ijen hijába való dologgal
                    terhelném az kösséget. A hó ugyis elóvad magátúl, ameddig mög tart, taposunk
                    benne útat röndösen.</p>
				<p>- Hát aszondi a tavaszon küdtem kendnek egypár 100 ezör sejöm petét, hát avval mi
                    lött?</p>
				<p>- Nem kelt ki mondok egy se.</p>
				<p>- Hogy löhet az? Tán hideg hejön tartották.</p>
				<p>- Dehogy is mondok, elvetöttük mink azt Szent György nap után röndösen, jó
                    fődbe.</p>
				<p>- No aszondi itt a szamárság, mert nem növény az, hanem hernyó.</p>
				<p>- No mondok, ha hernyó, akkor jobb is ha nem kelt ki. A zidevaló hernyót se
                    győzzük pusztitani.</p>
				<p>Ötte a szógabiró urat a mérög, de hogy osztán jó malatz petsönyével vendégöltem
                    mög, eltsöndesödött. Magyarázta is osztán, hogy hogyan köll az sejöm petét
                    kikőttetni, fölnevelni, de mondok magamba nem természete az magyarnak, hogy
                    hernyót abrakojjon.</p>
				<p>Mejhöz hasolló lyókat kivánok</p>
				<p>Göre Gábor</p>
				<p>biró úr. </p>
			</div>
			<div type="chapter">
				<head>Levél az nagy szöröntsérül.</head>
				<p>Lyó egésségöt és hasolló lyókat kivánok, nem ojat mint neköm van, mert hogy im a
                    nyájas tavaszi üdő lömelegitötte rúlam a szürt, én bizony a zalsó dűlőre is
                    annélkül möntem ki, fődet mértünk a zalsó dülőn, oszt azután mikor béborult,
                    akkor lyutott a zeszömbe a régi mondás, hogy mig a kendörmag a zsákba, a zembör
                    is a ködmenbe maraggyon, igy esött rám a baj.</p>
				<p>Valami három napig tsak elnyögdétsöltem magamba, oszt magam szabtam mög a
                    zorvosságot is, hogy mondok a zannyukomnak valami könnyü ételt főzz néköm,
                    tőtött káposztát mög fokhagymás rostéjost, vörös bort kéress a komátul, hát a
                    koma adott is, oszt ivott velem a betegágyam mellett röggelig, verrasztott
                    valameddig birta, aztán mög a ládára feküdt, de mán akkor féllábbal kifelé állt
                    a lélök belülem ojan kutyávul vótam.</p>
				<p>Akkor a zasszony futtat a doktorér hát az mög is érközik délbe, összevissza
                    tapogat, mög a nyelvem nézi oszt aszondi no gyesznó nagy baj, nem tudom főkel-e
                    ez még valaha.</p>
				<p>Avval neki ül oszt iri a retzeföt tsakugy sörtzög a tolla.</p>
				<p>A zannyuk bőg mint az bornyu, a Kátsa könyvezik mint a párás ablak, de még a
                    kutyám is vonyitott odaki.</p>
				<p>Aszondi Durbints sógor a doktornak, hogy tekintse mög a zű lovát is ha mán itt
                    van, mivelhogy az is dögrováson van mán három nap óta.</p>
				<p>A doktor körül szemléli a lovat, oszt annak is mögiri a retzeföt.</p>
				<p>- No aszondi két nap mulva mögen ide nézök, addig mögválik, hogy használ-e a
                    zorvosság vagy sem?</p>
				<p>Avval elhajtat.</p>
				<p>A sógor a tarisznyába töszi mind a két retzeföt, külön a ló retzeföt külön a
                    zembör retzeföt oszt elnosziti Kátsát a városba. A Kátsa mög is tér estére oszt
                    hozi a két üveg orvosságot.</p>
				<p>- Mejik a zenyim? mondom.</p>
				<p>- Nem tudom, aszondi, tessék kiválasztani.</p>
				<p>- Hát mondok bizonyosan e za nagyobbik, mer ezön pötsét van.</p>
				<p>No keserű vót mint a zátok, verje mög a Krisztus, de mán ahogy lötsuszott,
                    mingyán észrevöttem, hogy hasznosan tsikari a belső részemet.</p>
				<p>Harmannapra éppen föl akarok kelni, mikor bétoppan a doktor oszt összetsapi az
                    kezit.</p>
				<p>- Aszondi hogy mitsoda üveg ez itten?</p>
				<p>- Mondok hát a zorvosság.</p>
				<p>- Ezt itta kend? igy ordit.</p>
				<p>- Hát persze hogy ezt.</p>
				<p>Tsak leroskad a székbe oszt összetsapi a kezit, aszondi ezt én a lónak irtam.</p>
				<p>Épp ekkor lép be Durbints sógor is, ráront a doktor, oszt aszondi:</p>
				<p>- Hová tötte kend a másik orvosságot?</p>
				<p>- Aszondi a sógor, béadtam a lovamnak ö. m. a f. mög is döglött tüle.</p>
				<p>- No mondok hát mögen neköm vót igazam ebbe is hogy a két orvosság közül ki
                    tuttam választani a neköm valót.</p>
				<p>Mejhöz hasolló lyókat kivánok</p>
				<p>Göre Gábor</p>
				<p>biró úr.</p>
			</div>
			<div type="chapter">
				<head>A gyesznóm füle.</head>
				<p>Lyó egésségöt és hasolló lyókat kivánok, továbbá hogy a gyesznóm filibe beleesött
                    a baj, hát elhivatom a nyuládi csordás sógort, hogy mondok tögyé rúla ha tudsz,
                    hát aszondi legjobb ha kigyelmed maga jár el benne igy és igy.</p>
				<p>No jól van, fölkőttetöm magam jó korán hajnalba oszt hamarosan őtözködök, hát mán
                    ott elkezdődött a mérög, mer a zannyuk ögyre fartatott, hogy aszondi hová mönök,
                    oszt hogy nem feleltem aszondi tán haragszik kend rám? mit vétöttem? oszt hogy
                    erre se szótam, hát elkámpitsorodott, hogy aszondi ű mán egy szót se
                    érdemöl.</p>
				<p>De nem szólhattam neki, mivelhogy nem szabad addig szólani senkinek, mig a dógot
                    el nem végzi a zembör.</p>
				<p>Fogom a zásót, oszt elkerülöm a kisbirót, mert mondok még az is kérdezősködik,
                    hogy hova mönök? mit akarok? avval ki a zerdő szélibe. Amint a zelső födi borzát
                    mögtanálom, gödröt ások a tüvibe, oszt belé hajlitom a borza fejit. Akközbe
                    pedig mondogatom:</p>
				<p>- Én tégöd borza addig föl nem botsátalak, mig a gyesznóm filibül a baj el nem
                    múlik.</p>
				<p>Avval mögen szó nélkül visszaballagok.</p>
				<p>Várom, hogy elmulik az baj, de nem mult az. Elhivatom mögen a tsordás sógort,
                    hogy mitsoda bolond tanátsot adott, hát aszondi hogy ű nem adott bolond
                    tanátsot, hanem gyerünk nézzük mög a borzát.</p>
				<p>Hát ugy föl vót ott áskálva az főd, hogy még a borza is ki vót ott fordítva
                    gyökerestül.</p>
				<p>- Ki töhette ezt mondok?</p>
				<p>- Aszondi a tsordás vaj boszorkányok, vaj valami ellensége van kendnek biró
                    uram.</p>
				<p>Másnap mögen mögtöszöm a dógot de délután kinézök oda mögen, hogy nem
                    szabaditotta-e fel valaki a borzát?</p>
				<p>Hát mögén ott az nagy gödör a borza hejin.</p>
				<p>- Ki löhet az a gazembör mondok.</p>
				<p>Harmannap mögén tsak kiballagok oszt eltemetök egy borzát, de a feleútrul
                    visszafordulok, hát a kisbiró áskál ottan tsakugy izzad belé.</p>
				<p>No neköm se köll több, marokra fogom a birói pátzámat, oszt a háta mögé, ütök az
                    file közé.</p>
				<p>- Ne gazembör mondok, hát te vagy zén ellenségöm?</p>
				<p>Oszt akkor vallotta mög, hogy aszondi, azt gondóta, hogy én kéntsöt ástam el.</p>
				<p>No majd hogy a guta fő nem forditott.</p>
				<p>Mejhöz hasolló lyókat kivánok</p>
				<p>Göre Gábor</p>
				<p>biró úr. </p>
			</div>
			<div type="chapter">
				<head>Vígszínházrul való szomorú tapasztalat.
                </head>
				<p>- Levél az kösségnek -</p>
				<p>Tisztőtt kösség, lyó egésségöt és hasolló lyókat kivánok, továbbá elmondom
                    röngyibe hogy mitsoda bajokba kerültünk.</p>
				<p>Hát ahogy a Duna mellékin lyárunk egy ügön szép kastéjon állott mög a szömünk.
                    Kié löhet ez? mondok vagy a kirájé vagy másé, oszt akkor látom, hogy rá va irva
                    Vigszinház.</p>
				<p>Mondok a sógornak, ha szinház, akkor belemöhetünk, ha pedig vig szinház, akkor
                    vigadhatunk is benne hát vigaggyunk öggyet sógor mondok.</p>
				<p>Rágyökkent a sógor:</p>
				<p>- Vigaggyunk ö. m. a f.</p>
				<p>Mondok ezt bizonyosan azért tsinálták mivelhogy bús az magyarnak élete de tsakis
                    a zadó miatt, hát beváltakoztunk felyenként 30-intz karajtzáron, no ijen
                    dörága.</p>
				<p>- De mondok ott ögye a fene azt a 30-intz karajtzárt ezt is mögtapasztallyuk.</p>
				<p>Ügön jó hejre ültettek bennünket, ippeg a padlás alá, onnan mindönt láttunk, tsak
                    éppen pökni nem löhetött se előre se hátra se ódalaslag, de nem is köllött, mer
                    a pélpázás tilalmas ottan. Mégis ahogy hátra pillantok látom, hogy ott áll Kátsa
                    is.</p>
				<p>- Hát te hogy kerülsz ide mondok. Ne is felejj mer ugy se hiszöm el amit
                    felelsz.</p>
				<p>A szinház teli vót szép uri röndökkel, még oldalt is ültek a falakba, mert ojan
                    ház a szinház, hogy egymás högyin hátán ülnek a zurak asszonyságok szép röndös
                    röndbe.</p>
				<p>Öggyet pörtzentenek az tsöngővel, hát főszalad a szinháznak a fala, vót nints,
                    oszt ott áll a hejin valami város, ippeg árviz van benne.</p>
				<p>- Hajajaj! - bámul el Kátsa.</p>
				<p>De magam is elbámultam, hogy mondok ebbe a nagy szárazságba vajjon mitsoda
                    város?</p>
				<p>Két idegen katona áll ott a kövön, oszt nagyba beszélnek valamit, mondok a
                    sógornak érti-e kend sógor?</p>
				<p>Aszondi érti a fene.</p>
				<p>Mondok Kátsának te talán értöd? mert hátha tzigányul beszélnek.</p>
				<p>Aszondi hallani jól hallom, de érteni nem értöm.</p>
				<p>Tovább nézzük, hogy mi kereködik ki a beszédbül? Mán bánni kezdtem a pizömet,
                    mert sehogyse tuttak dűlőre verődni mikor belép egy szép kisasszony is no
                    mondok, legalább mutatkozik mán valami érdemös is, de utzu neki mögzúdul mind a
                    szinház, oszt ojan lárma keletkezik, mint a vásáron mikor tolvajt fognak.</p>
				<p>- Valami baj van mondok, de mitsoda baj?</p>
				<p>Aszondi a sógor bizonyosan belefullatt valaki a vizbe.</p>
				<p>- Vagy loptak mondok.</p>
				<p>A nagy zajgásba mögtsapi a zóromat valami szag, mondok emmán mégis különös ijjen
                    uri hejön. Te vótál Kátsa?</p>
				<p>Esküdözik Kátsa, hogy ütet az Isten akar hova tögye, hát gondótam a sógor
                    feledközött mög magárul. Neki mán nem szólhattam.</p>
				<p>A falat is löeresztötték.</p>
				<p>Mondok a zúrnak, aki mellettünk ült, mi baj történhetött? hát aszondi
                    elhamiskodná a nimöt a szinházat az magyartúl, az a szándéka.</p>
				<p>Mondok hát hol a nimöt? Aszondi össze vannak most keverödve.</p>
				<p>- No mondok hát, akkor azoknak a szaga tsapott mög engöm.</p>
				<p>Avval hogy főbuzdult bennem is a mérög, leharsogtam hogy mondok tzoki nimöt! </p>
				<p>Hát nem hogy a nimötököt vezették vóna ki a szinházbul, hanem még engöm fogtak
                    mög a röndérök.</p>
				<p>- Mit akarnak? mondok.</p>
				<p>Aszondi a röndér fogja bé a száját mer úgy vágom pofon, hogy körképet lát tűle.
                    Hogy im igy rám bődült, a sógor is fölfruttzant, hogy aszondi tuggya-e maga
                    kivel beszél?</p>
				<p>- Haggya kend abba mondok, majd elfujja ű az ebek nótáját, tsak kerüjjek én az
                    főkapitány elé, avval mögindultunk mind a hárman.</p>
				<p>De nem a főkapitányhoz vezettek, hanem a tömlötzbe, utánam Durbints sógor mög
                    Kátsa is.</p>
				<p>- Ne búsujjatok mondok, többet is szenvedött mán az magyar a nimöt miatt.</p>
				<p>Aszondi a röndér a tömlötz ajtónál Durbintsnak mög Kátsának:</p>
				<p>- Kentök most mán mönnyenek vissza.</p>
				<p>- Aszondi Durbints ojan nints, én nem hagyom el a sógoromat ö. m. a f.</p>
				<p>- De aszondi a röndér, ide pedig be nem töszi kend a lábát.</p>
				<p>- Mér?</p>
				<p>- Hát aszondi a röndér azér mer kend nem szógát rá.</p>
				<p>- Nem?</p>
				<p>Avval mögpöki a markát a sógor oszt ugy leüti az fejérül az kalapot, hogy ütet
                    még hamarabb belökték, mint engömet. Kátsa kivül maradt.</p>
				<p>Mán akkor mindönféle uri népség ült ott a tömlötzbe, aszondi a zegyik hát kend mi
                    okbul került ide?</p>
				<p>- Mondok ammiatt, hogy letzokiztam a nimötöt.</p>
				<p>- No aszondi dörék embör kend ne féjjön.</p>
				<p>- Fél a kutya mondok.</p>
				<p>Avval löteritöttük a szürünket az padra, oszt lefeküdtünk. De hazudnék, ha
                    aszondanám, hogy aluttunk is mer nem aluttunk tsak vakaróztunk.</p>
				<p>Röggel bévezetnek az főbiróhon, oszt aszondi mér van kend itt?</p>
				<p>- Mondok azér mert idevezettek.</p>
				<p>Kérdi aztán a nevemet, mögmondom, én is kérdöm a züvét.</p>
				<p>De ű süketségre vette a zén kérdésömet, tsak tovább fartatott, hogy hány
                    esztendős vagyok, mitsoda hütü?</p>
				<p>- Tisztőtt ur mondok a hitöm ellen nem vétköztem beszéjjünk arrul, hogy mér
                    fogtak be engöm?</p>
				<p>- Ne zavaroggyon aszondi, hanem mongya mög iszik-e alkoholt.</p>
				<p>- Mi az mondok.</p>
				<p>- Bort iszik-e?</p>
				<p>- Ha hozat mondok.</p>
				<p>No gondutam dörék embör, nem hijába biró. De nem hozatott.</p>
				<p>- Hát aszondi azér került kend ide, mer botránykoztatón viselködött, oszt aszondi
                    fizet-e kend tizenöt pöngőt? vagy inkább ül kend három napot?</p>
				<p>- Mondok se nem fizetök se nem ülök. Oszt nem tudom mit tseleköttem vóna
                    mérgembe, de szöröntsére mögfogtak oszt kituszkoltak.</p>
				<p>Durbints sógort szint azonképpen háromnapra marasztották be, Kátsa is bekerült
                    tepsi lopás miatt estére. Hát igy istennek lögyön hála mögen összetanálkoztunk
                    valamennyien.</p>
				<p>Mejhöz hasolló lyókat kivánok</p>
				<p>Göre Gábor</p>
				<p> biró úr. </p>
			</div>
			<div type="chapter">
				<head>A péz erányába szörzött tapasztalatok.</head>
				<p>Tisztőtt kösség!</p>
				<p>Lyó egésségöt és hasolló lyókat kivánok, továbbá hogy az három kokas nevezetű
                    kotsmába vatsoráztunk valami 8-otz más embör is ült ottan, urfélék oszt föláll a
                    ragyás, aszondi mögnyitom az tanácskozást, fölkel a legfiatalabb oszt olvas
                    valami papirost, fölkel a fekete képü, oszt aszondi maguk is idefülelhetnek
                    parasztok, mondok én nem vagyok paraszt, aszondi azért kend is idefülelhet, mert
                    amiket itt beszélünk hirit köll terjeszteni, hogy okosoggyék mind a világ. Avval
                    odaülünk mink is az nagy asztalhon. Mögen főkel a hizottszömű fekete embör,
                    oszt aszondi tisztőtt gyüleközet nem lyól forog az világ kereke mivelhogy sok a
                    szögény embör.</p>
				<p>- Emmán igaz mondok.</p>
				<p>- Aszondi nagy a zadó, oszt könnyű a zúrnak, de nehéz a szögény embörnek.</p>
				<p>- No mondok ez is igaz.</p>
				<p>- Hát aszondi mi ennek az oka?</p>
				<p>- Tuggya fene mondok, sokféle.</p>
				<p>- Aszondi ne beszéjjön kend bele nem kendöt kérdözöm.</p>
				<p>- Mondok hát akkor minek pislog rám mikor kérdöz.</p>
				<p>- Aszondi tisztőtt gyüleközet a piz ennek a zoka, de nem is lösz addig boldogság
                    a világon amig a pizt mög nem szüntetik. Az köll hogy ne lögyön piz a
                    világon.</p>
				<p>- No mondok eddig hallgattam a zurat, de most mán nem hallgatom tovább.</p>
				<p>- Mér aszondi?</p>
				<p>- Azér mondok mer nints abba okosság amiket a zúr beszél, mert a pizt nem hogy
                    mög köllene sömmisiteni, hanem inkább szaporitani köllene, hogy mindönkinek
                    lyusson bőségösen.</p>
				<p>- No aszondi tsak hallgasson kend, mert nem érti.</p>
				<p>Gondótam magamba akármit beszélök űk 8-tzan vannak, mink mög tsak ketten, mert a
                    tzigányunk nem embör a veszödelömbe hát tsak hallgattam.</p>
				<p>Avval tovább szaval a pizrül, hogy aszondi ha piz nem vóna, mindön embör mögélne
                    mer mindönki dógozna.</p>
				<p>Mondok be is tsukná a zsidó a bótot.</p>
				<p>- Aszondi hallgasson kend, oszt aszondi ha tőke nem vóna a világon, mindön jó
                    vóna.</p>
				<p>Mondok Durbintsnak hogy mondok mitsoda tőkét emlöget tán bizony szőlőtőkét.
                    Aszondi a sógor ne árgoválóggyék kend ö. m. a f. pesti beszédök ezök.</p>
				<p>A fekete akközbe végire ér a beszédnek, oszt aszondi kinek van rá szava?</p>
				<p>Hát arra fölkeltem.</p>
				<p>- Tisztőtt gyüleközet mondok hadd szólok én is öggyet. Hát mondok ha többen is
                    vónának, akiknek nem köll a piz, gondójjanak Lepénd kösségre ahun én biró
                    vagyok, mert ott mig a világ áll, mindig köll a piz.</p>
				<p>Hát lám mijen gorombák a zurak, aszonták hogy kivül tágasabb!</p>
			</div>
			<div type="chapter">
				<head>Az tsudálatos álom elmondása.</head>
				<p>Lyó egésségöt és hasolló lyókat kivánok, továbbá mögirom ezt a különös álmomat a
                    kit a zéjjel láttam, mert ennél különbet nálunk még tán a báró ur se
                    álmodott.</p>
				<p>Avval kezdődött a zálom, hogy ahogy röggel kinézök a zablakomon, hogy mijen a
                    züdő hát az Dunát látom alattam mög azontul az fő várost, mondok hogyan löhet
                    ez?</p>
				<p>Hun vagyok?</p>
				<p>Mert ammég eszömbe vót, hogy éjjel keveröttünk haza az pintzébül Durbints
                    sógorral mög Kátsával.</p>
				<p>Bévonom az felyemet oszt körültekintök a szobába, hát látok egy röttentő szép
                    szobát, de ojan szépet, hogy káprázott belé mind a két szömöm, ojjan
                    szörnyűségön szép gyönyörű vót az a szoba.</p>
				<p>A falon lógott az Mátyás kiráj képe talpig szöméjös nagyságba ügön szépön
                    leábrázolva, még a tsizmája is a lábán, mellette mög szent Istvánt kiráj, ahogy
                    nyuti az koronát az Szüzanyának, mög ott álltak szép röngyibe sorjába az többi
                    kirájok is, kiképelve röndösen, mög még Mária Terézia kirájasszony is.</p>
				<p>A zegyik kép alatt pedig ott ragyogott egy nagy aranylábu ágy tsupa sejöm párna,
                    sejöm paklany, még a szómazsákbul is sejöm lógott kifelé, vagy árvalányhaj, nem
                    tapéntottam, de mégis inkább sejöm vót, vagy árvalányhaj.</p>
				<p>Én vagyok-e én? mondok, vagy nem én vagyok én? A magam ágya-e e tsakugyan? vagy
                    idegöny ágy?</p>
				<p>Nézök a zágy alá ott van-e a fél zsák dohány amit az este Kátsa halyitott be oda,
                    hát ott a félzsák dohány azonképpen ahogy odatevődött. No mondok itthon vagyok,
                    tsakugyan itthon vagyok. De sehogyse értöm.</p>
				<p>A zágy alatt mög egypár szép tsizma, mög a korona a székön, ammellett mög a
                    pélpám, a zarany szögön mög a zajtó mellett az tsutorám.</p>
				<p>Hogyan kerültem én ide? mondok, mer akármi lögyek, ha nem a kiráj szobájába
                    vagyok én most.</p>
				<p>Kinyitom a zajtót, hát ott áll egy magyar huszár oszt ojan haptákba rántakozik,
                    hogy még a piz is mögzörren a zsebibe.</p>
				<p>- Ki vagy te? mondok.</p>
				<p>- Aszondi én tsak Kószó Andris vónék szolgálatjára fölségödnek.</p>
				<p>Körülnézök, hogy kinek beszél? De a hátam mögött sints sönki, hát neköm beszél.
                    Béhuzom a zajtót, eszmélköggyünk mondok.</p>
				<p>Mer hogy én vónék a kiráj sehogyse hittem, de mondok tróbájjuk mög a tsizmát. Ha
                    ráillik az lábamra akkor talán mégis én vagyok.</p>
				<p>Mögnézöm az tsizmát, hát a zén tsizmám, de látom, hogy aranypatkó van ralyta oszt
                    gyémánt szögekkel van kiteremtöttézve.</p>
				<p>Mondok ez vagy boszorkányság, vagy hogy én vagyok mégis a kiráj, csakhogy a
                    pintzézés után össze van forgatva a zembör elméje, mint a mérges asszony ládája
                    mindön tsak ugy elmuló módon jut a zeszibe.</p>
				<p>Kinyitom a másik ajtót, hát ott áll tizönkét inas sorjába. Hajladoznak ott
                    előttem mint a buzaszálak.</p>
				<p>Aszondi a zegyik fölségös kirájom ha szómmal nem vétenék, tán nem lyó az tsizma,
                    hogy meztélláb méltóztati magát.</p>
				<p>- Gyere tsak be mondok.</p>
				<p>Begyün a zinas mondok neki, ki vagyok én?</p>
				<p>- Hát aszondi első Ferenc Józsep fölségös kirájom.</p>
				<p>Leülök a zágyra, mondok most mán minek tagadom magamnak, mer az pélpám is itt
                    van, dohányom se hibázik kulatsom is itt lóg.</p>
				<p>- Hát látod mondok mijen bolondot álmottam.</p>
				<p>- Mit aszondi.</p>
				<p>- Azt mondok, hogy én falusi biró vagyok, oszt Göre Gábor a nevem.</p>
				<p>Nevetött a zinas hogy a döröka is tekergött belé.</p>
				<p>- Biz eb bolond álom követöm alásan, feleli tögye mög fölségöd az rutliba.</p>
				<p>- Jól beszélsz mondok, tsak az a feneség, hogy számot nem álmottam vele, hanem
                    hozz most ekkis szalonnát, mög aztán akazd le a falról a kulatsomat.</p>
				<p>- Aszondi mán készül az konyhán lyavába a röggeli, kár vóna szalonnával elrontani
                    az fölségös étvágyát.</p>
				<p>- Hun is a konyha? mondok.</p>
				<p>- Aszondi errül nyilik.</p>
				<p>Főrántom a tsizmát, a koronát az felyembe, a pélpát a szályamba oszt kisétálok az
                    konyhába.</p>
				<p>Hát ott koppaszti mán a szakáts az kétfejü sast.</p>
				<p>Mondok ezt ödd mög magad neköm inkább ekkis borlevest habarints mög utána hájas
                    piritóst.</p>
				<p>Avval belépök a zezüst szobába, hát ott vár mán Vekerle, Szilágyi mög a
                    minisztörök, ország esküttjei nagy fő fő méltóságok. Hogy im egésségömre
                    kivánták a zétzakai nyugodalmat hát ittam az kulatsból, oszt azután valamennyit
                    mögkináltam.</p>
				<p>Ki is izentem mingyán az szakátsnak, hogy az piritósbul sokat tsinájjon oszt
                    mondok tisztőtt tanács előbb harapjunk valamitskét, azután szöggyük elő a
                    zország dógait, mert az kerék is akkor forog lyól, ha mögkenik az tengöjt.</p>
				<p>Hát öttünk ittunk, azután hogy a zinas lesöpörte a morzsát a zasztarul, mondok
                    hát most mán belefoghatunk.</p>
				<p>Fölkel erre Vekerle, oszt aszondi fölségös uram sok az adó, nyög az magyar.</p>
				<p>Mondok, tudom én ezt szógám, dehát mi vóna a segitség? aszondi főjebb köllene
                    emelni talán a zebadót.</p>
				<p>- A zebadót mondok haggyuk, mer ugatás köll a zországba, de a többi adó is minek
                    terhejje az magyart, hagy lögyön etzör mán boldog világ is ezön a szép
                    földkerekségön, elengedöm a zországnak a zadólyát három esztendőre.</p>
				<p>Fölugrik erre Vekerle, oszt aszondi nem löhet a fölséges uram.</p>
				<p>- Lassabban mondok, nem beszélök én bolond módra, mert mire való az bankó tsináló
                    masina? dógozzanak éjjel nappal, e zaz okosság, tsuda hogy eddig nem lyutott
                    eszömbe.</p>
				<p>A zurak nagy éjjönzést tsaptak, de én intöttem, hogy gyerünk tovább, mondok a
                    katona minyisztörnek beszéjje a maga sorát.</p>
				<p>- Hát aszondi fölséges uram a honvétség nadrággya ügön mögviselődött egypár ezör
                    uj nadrág köllene, uj szijj is bele.</p>
				<p>- Hát mondok azt mögengedöm, mer a katona ugy szép ha honvéd, mög huszár, másféle
                    nem is köll neköm.</p>
				<p>- De aszondi alázatosan javallanám, hogy a pirosnadrágot szürkére váltsuk, mer a
                    piros szin igön előütközik a háboruba.</p>
				<p>Hát mondok ezt hejöslöm ezt a tanácsot. Tsak a zelviselt pirosnadrágok erányába
                    röndölközök szét köll osztani a tzigányok között, addig pedig a mig a zuly
                    nadrágok varródnak haza köll ereszteni mindön katonát. Igy parantsolom.</p>
				<p>Mögen nagy éjjönzés.</p>
				<p>- Hajjuk mondok a zországbiróját.</p>
				<p>- Aszondi fölséges uram Patyi Mihálynak az malatza kidütötte Tsegeiéknek a
                    keritését, oszt a kertöt is össze forgatta. A malatzot maguknak fogták Tsegeiék,
                    oszt aszondik, hogy addig vissza nem adik, mig a kárt mög nem téritik
                    Patyiék.</p>
				<p>- Hát azok mit mondanak? mondok.</p>
				<p>- Azt, hogy ők bizony nem fizetik a kárt a szentnek se mert a malatz a hibás, hát
                    afizessön. Hát ebbe nem tudok én itéletöt tönni.</p>
				<p>Lyó van szógám mondok nem is tsudálom mer a zilyen pör mögtróbáli a zembör eszit.
                    Hát mondok az itt a zigasság, hogy Patyiék mögfizetik a kárt, mert a malatznak
                    nints magáhon való esze, a malatz pedig adóggyék föl a kiráji konyhára pör
                    árába.</p>
				<p>Ezt is mögéjjönözték.</p>
				<p>De im hogy sok vót a zország ügye baja, egyször tsak azt hajjuk, hogy ránk
                    harangozzák a delet.</p>
				<p>- Urak mondok most mán maragygyanak itt ebédre, mög egy pohár borra szivesen
                    látom.</p>
				<p>Hát a nagy ebéd estélig tartott, a sok leves a sok tőtött káposzta, pampuska
                    háromszor is. Ebéd után rágyujtanék, látom fogytán a dohányom, mondok a zinasnak
                    aprits szógám egy atskóra valót, látom hogy vonakodik, de azér tsak behozza a
                    zaranynyelü dohányvágót, hajlik a zágy alá, akkor rözzen mög Szilágyi minisztör
                    aki a zigasság ügyeket kezeli.</p>
				<p>- Fölség, aszondi halkan, mögláti Vekerle.</p>
				<p>Magam is mögszöppenök. Igazis mondok, ő a főfinántz. De mingyán hejre is igazodik
                    a bátorságom. Mondok röviden:</p>
				<p>- Mátul fogva szabad a dohány, igy röndölöm.</p>
				<p>Vekerle mukkanni se mert, tsak peslogott mérgesen.</p>
				<p>Este mikor behozták a zinasok a zarany gyertyatartókat, oszt ott gyujtogatták a
                    száz szál faggyugyertyát, eszömbe lyut a falu.</p>
				<p>Mondok magamba ha mán kiráj vagyok, möggazdagitom azt a zegy falut akár ébren
                    vótam birája, hogy most álmodok, akár álmomba vótam birája, hogy most meg ébren
                    vagyok, de möggazdagitom. Éntök a kiráji kéntstartónak, hogy mondok gyerünk tsak
                    a kútssal.</p>
				<p>Kihuzi a nagy arany kútsot a tsizmája szárábul, átlépünk vagy 7-t szobán át a
                    kéntsös kamrába, hát ott lóg a sok kolbász vagy 100-áz füzérbe, a sok
                    ódalszalonna, sonka is vagy 100-áz.</p>
				<p>- Mondok hát a pénzbeli kéntsök?</p>
				<p>- Itt alul vannak aszondi a zsákokba.</p>
				<p>- No mondok hát tizenkét zsák aranyat még ma elvigyön 12-t katona Lepéndre, oszt
                    mindön lakójának osszanak egy kalappal, a birónak hárommal.</p>
				<p>Avval bele is markolok egy zsákba, hogy nem esött-e bele a zsizsik? Hát abba a
                    szömpillantásba mögébrettem.</p>
				<p>Röktön futtattam a zesküttekér oszt tanátsot ültünk, hogy mit lyelönt e za zálom?
                    Mert ez nagy jelöntőségű nagy álom mint a zegyiptomi fáralyóé, hát ügön
                    elszomorottak. Oszt aszondi Durbints sógor:</p>
				<p>- Bizony sógor halált jelönt ez ö. m. a f.</p>
				<p>- No mondok nagymérgösen ökör vót kend, ökör is marad, mert okos embör nem hisz a
                    zálomba.</p>
			</div>
			<div type="chapter">
				<head>A falu számadása.</head>
				<p>Mán sokan kérdöznek, hogy aszondi mér hagyta abba biró uram a zirást, tán
                    mögsántult kend vagy mitsoda? hát nem hagytam én egészen abba a zirást, hanem
                    más dógom is vót, vagyis közel jártam az mögbolonduláshon.</p>
				<p>Eppedig igy esött.</p>
				<p>A jedző mögbetegödött, vagyis fölfordult az kotsija oszt mögütötte a girintzit,
                    emmiat nem gyöhetött át hozzánk, hát rám izen, hogy aszondi a számadást irjam
                    öszve röndössen.</p>
				<p>Össze hivom a zeskütteket, oszt mondok segitsetök, mert nagy munka szakatt az
                    nyakamba. Be is gyültek röggel, oszt minekutána mögpájinkáztunk, kinyitottam az
                    kösség ládáját oszt előszöttem az nyuktákat mög más efféle számolásbeli
                    iratokat.</p>
				<p>- No mondok Battancs sógornak, majd én diktálom te mög irjad. A mult esztendőbül
                    maratt a kösségi dohányatskóba 90-ven pöngő és 25 grajzár. Ehhön kaptunk
                    kotsmabért 18-tz pöngőt, fődbért 150-n pöngőt, legelőbért 31-gy pöngőt.</p>
				<p>Irta a sógor röndösen tsakugy pörtzögött az tolla.</p>
				<p>- Na mondok most követközik az kiadás.</p>
				<p>Kösségi biró fizetése</p>
				<p>100-áz</p>
				<p>forint</p>
				<p>100</p>
				<p>jedző fizetés</p>
				<p>300-áz</p>
				<p>&quot;</p>
				<p>300</p>
				<p>bakter fizetése</p>
				<p>30-intz</p>
				<p>&quot;</p>
				<p>30</p>
				<p>oskola javitás</p>
				<p>5-t</p>
				<p>forint</p>
				<p>5</p>
				<p>szög a kösség ajtajába</p>
				<p>27-t</p>
				<p>grajtzár</p>
				<p>27</p>
				<p>papiros és ténta</p>
				<p>1</p>
				<p>forint</p>
				<p>1</p>
				<p>kéményseprő</p>
				<p>40-en</p>
				<p>grajtzár</p>
				<p>40</p>
				<p>Összesen</p>
				<p>1970</p>
				<p>Összve számiti a sógor oszt aszondi 1970-ven forint.</p>
				<p>- Nem löhet mondok.</p>
				<p>Összve számiti mögen, aszt aszondi annyi amennyit montam.</p>
				<p>- No mondok nem löhet, mert én annyi pizt nem vöhettem ki. Számitsd összve mondok
                    a jövedelmet is abbul mögláthatod.</p>
				<p>Összve pörtzögeti azt is, oszt aszondi a jövedelem 1 ezer 7 száz 90-ven
                    forint.</p>
				<p>- Mondok nem löhet, nem jól számitottál. Mögen számit, mögen tsak annyit
                    mond.</p>
				<p>- No mondok mutasd.</p>
				<p>Mutati, hát olvasom:</p>
				<p>Az kösségi atskóba van</p>
				<p>90</p>
				<p>forint</p>
				<p> és van</p>
				<p>25</p>
				<p>grajtzár</p>
				<p>Az kotsma bér</p>
				<p>18-tz</p>
				<p>forint</p>
				<p>Az fődbér</p>
				<p>150</p>
				<p>forint</p>
				<p>Az legelőbér</p>
				<p>81</p>
				<p>forint</p>
				<p>Összvesen</p>
				<p>1790</p>
				<p>Nézöm röndrül röndre a beirást, hát röndbe van. Összveadom, hát annyi gyön ki,
                    amennyit mondott.</p>
				<p>Itt éngöm is kiver az meleg, hogy mondok teremtő szent Isten, mögbolondultak-e
                    ezök a számok? bizony még tsufság esik rajtam!</p>
				<p>Mögen összeszámolom hangosan, hogy mondok sömmi magába sömmi avagy nulla
                    igaz-e?</p>
				<p>Mongyák a zesküttek nints különben. Tovább számitok, hogy 1-gy mög öt az hat oszt
                    tovább is igy, de tsak annyi kereködött ki mint előbb.</p>
				<p>- No mondok aggyatok egy pohár vizet, mert nem löhetök józan, vagy hogy tik
                    vagyttok részögök.</p>
				<p>Avval kikiáttok, hogy mondok:</p>
				<p>- Kisbiró! hozz be egy szakajtó kukoritzát.</p>
				<p>Behozi a kisbiró a kukoritzát, kimarkolok két marokkal a zasztara, avval
                    számitunk osztán, hát nem hogy ezör 790-ven forint lett vóna, hanem még 3-m száz
                    se.</p>
				<p>Számittyuk a másikat is, hát az se vót ojjan szörnyű sok, tsakugy mint
                    röndössen.</p>
				<p>De hogy mán nagyon ránk sitétödött, mondok ölég mára a zírás, majd átviszöm én
                    hónap magam a papirosokat is, mög a kukoritzát is.</p>
				<p>Hát ugy is lött. De ha kukoritzát nem teremtött vóna az jó Isten, hát bizony
                    mögzavaradott vóna mind a falu.</p>
				<p>Mejhöz hasolló lyókat kivánok</p>
				<p>Göre Gábor</p>
				<p> biró úr. </p>
				<p>Itt a vége.</p>
				<p> Mer hogy tavaly abba nyavalygott.</p>
				<p> Göre Gábor bíró ur ezt a cikket akkor írta, mikor a német társulat ellen
                    tüntettek a Vígszínházban.</p>
			</div>
		</body>
	</text>
</TEI>